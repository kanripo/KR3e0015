# -*- mode: mandoku-view; -*-
#+TITLE: 外臺祕要方
#+DATE: 2015-08-24 23:04:24.555895
#+PROPERTY: ID KR3e0015
#+PROPERTY: BASEEDITION WYG    
#+PROPERTY: JUAN 卷三十
<pb:KR3e0015_WYG_034-1a>¶
欽定四庫全書¶
　外臺秘要方卷三十¶
　　　　　　　　　　　　　唐　王燾　撰¶
　　惡疾大風方一十首¶
千金論曰惡疾大風有多種不同初得雖遍體無異而¶
眉鬚已落有遍體已壊而眉鬚儼然有諸處不異好人¶
而四肢腹背皆有頑處重者手足十指已有墮落有患¶
四體大寒而重裘不暖者有尋常患熱不能暫凉者有¶
<pb:KR3e0015_WYG_034-1b>¶
身體枯槁者有津汗常不止者有身體乾痒徹骨搔之¶
白皮如麩卒不作瘡者有瘡痍荼毒重疊而生晝夜痛¶
不已者有直置頑鈍不知痛痒者其色亦有多種有青¶
黄赤白黒光明枯闇此疾雖種種狀貌不同而難療易¶
療皆屬在病人不繇醫者何則此病一著無問賢愚皆¶
難與語口順心違不受醫教直希望藥力不欲求已故¶
難療易療屬在病人不闗醫藥臣嘗手療六百餘人差¶
者十分有一莫不一一親自撫養所以深細諳委知其¶
<pb:KR3e0015_WYG_034-2a>¶
情性若覺難共語不受人教即不須與療縱與療終有¶
觸藥力病既不差乃勞而無功也仁者易共語故可療¶
也¶
又論曰神仙𫝊有數十人皆因惡疾而致仙道者何皆¶
繇割棄心累懐頴陽之風所以非止差病乃至因禍而¶
取福也故臣所覩病者其中頗有士大夫乃至有異種¶
名人乃遇斯患皆戀愛妻孥繋著心髓不能割捨直望¶
藥力未肯近求諸身若能絶其嗜慾斷其所好非但愈¶
<pb:KR3e0015_WYG_034-2b>¶
疾因茲亦可自致神仙嘗問諸病士人皆云自作不仁¶
之行久久並為極猥之業於中仍欲更作云為雖有悔¶
言而無悔意但能自新受師教命飡進藥餌何有不除¶
臣以正觀中嘗將一病士入山教服松脂欲至百日鬚¶
眉皆生由此觀之唯須求之於已不可一仰醫藥者也¶
然有人數年患身體頑痺羞見妻子不告之令知其後¶
病成狀候分明乃云卒患此皆自誤然斯疾也雖大治¶
之於微亦可即差此疾一得多者不過十年皆死近者¶
<pb:KR3e0015_WYG_034-3a>¶
五六歲而亡然病者皆自謂百年不死深可悲悼¶
又論曰一遇斯疾即須斷鹽常進服松脂一切公私物¶
務釋然皆棄猶如脱屣凡百口味特須斷除漸漸斷榖¶
不交俗事絶乎慶弔幽隱巖谷周年乃差差後終身慎¶
房室犯之還發茲疾有吉凶二義修善則吉若還同俗¶
類必是凶矣今略述其繇致以示後之學者可覧而思¶
焉¶
又&KR1938;豆療惡疾方¶
<pb:KR3e0015_WYG_034-3b>¶
　　細粒烏豆擇取摩治之去有皮不落者三月四月¶
　　取天雄烏頭苗及根淨去土勿洗擣絞取汁漬豆¶
　　一宿豆如熟豆大漉出暴乾如此七度始堪服每¶
　　服三枚漸加至六七枚日一忌房室猪魚雞雉肉¶
　　畢三十日毛髪即生犯藥即不差¶
又岐伯神散療萬病癰疽疥癩風痿骨肉疽敗百節疼¶
眉毛髪落身體淫淫躍躍痛痒目痛爛眥耳聾齲齒痔¶
瘻等方¶
<pb:KR3e0015_WYG_034-4a>¶
　　天雄(炮去/皮)　附子(炮去/皮)　細辛　　　烏頭(炮去/皮)¶
　　茵芋(炙各/一兩)　亁薑(二兩/)　石南　　　菖蒲¶
　　防風(各二/兩)　白术　　　獨活(各三/兩)　躑躅(一兩/)¶
　　椒(汗二/兩)　　防葵(二兩/)　枳實(二兩/炙)¶
　右十五味擣散以酒服方寸七日三勿加¶
又療惡疾狼毒散方¶
　　狼毒(灸/)　　秦芁¶
　右二味等分為散酒服方寸七日二服五十日愈切¶
<pb:KR3e0015_WYG_034-4b>¶
　須忌慎¶
又方¶
　　松脂鍊投冷水中二十遍杵末蜜丸服二兩饑即¶
　　服之日三鼻柱斷離者二百日差斷鹽及雜食房¶
　　室¶
又石灰酒主生髪毛長鬚眉去大風方¶
　　松脂(成錬者/十斤)　黍米(一石/)　石灰(一石拌和濕/蒸令氣足)¶
　　上麴(一石二/升)¶
<pb:KR3e0015_WYG_034-5a>¶
　右四味先於大鐺中炒石灰以木著灰中火出為度¶
　枸杞根剉五斗以水一石五斗煮取九斗半去滓以¶
　淋石灰三遍澄清以石灰汁和釀漬麴用汁多少一¶
　如釀法訖封四七日開飲一二升常令酒氣相及為¶
　度百無所忌不得觸風其米泔水及飯糟不得使六¶
　畜犬䑕食之皆須令深埋却此方九月作至二月止¶
　恐隔上熱服後進三五口冷飯壓之婦人不能食飲¶
　黄瘦積年及褥風不過一石即差¶
<pb:KR3e0015_WYG_034-5b>¶
又療風身體如蟲行方¶
　　鹽一斗水一石煎減半澄清温洗浴三四遍亦療¶
　　一切風¶
又方¶
　　以淳灰汁洗面不過一月愈¶
又方¶
　　以大豆漬飯漿中旦温洗面頭中痒加少麪沐頭¶
　　勿以水濯之十洗必差¶
<pb:KR3e0015_WYG_034-6a>¶
又方¶
　　成鍊雄黄松脂等分蜜和丸以飲服十丸丸如桐¶
　　子大日二百日差慎酒肉鹽豉生冷生血物等神¶
　　秘不𫝊(出第二十四卷中/)¶
近効婆羅門僧療大風疾並壓丹石熱毒熱風手脚不¶
隨方¶
　　硝石(一大/兩)　生烏麻油(二大/升)¶
　右二味内鐺中以土墼蓋口以紙泥固勿令氣出細¶
<pb:KR3e0015_WYG_034-6b>¶
　細進火煎之其藥未熟氣腥候香氣發即熟更以生¶
　烏麻油二大升和之更微火煎之以意斟量得所訖¶
　内不津器中服法患大風者用火為使在室中重作¶
　小紙屋子屋子外然火令病人在紙屋中發汗日服¶
　一大合病人力壯日二服服之三七日頭面疱瘡皆¶
　滅若服諸藥丹石熱發不得食熱物著厚衣卧厚牀¶
　牀風者即兩人共服一劑服法同前不用火為使忌¶
　風二七日或但取一匙内口待消咽汁熱除忌如藥¶
<pb:KR3e0015_WYG_034-7a>¶
　法吕員外處得¶
　　諸癩方九首¶
病源凡癩病皆是惡風及犯觸忌害得之初覺皮膚不¶
仁或淫淫苦痒如蟲行或目前見物如垂絲或癮疹輙¶
赤黒此皆為疾之始起便急療之斷米榖肴鮭專食胡¶
麻松术輩最善也夫病之生多從風起當時微發不將¶
為害初入皮膚之裏不能自覺或流通四肢潛於經脉¶
或於五藏乍寒乍熱縱横脾腎蔽諸毛腠理壅塞難通¶
<pb:KR3e0015_WYG_034-7b>¶
因茲氣血精髓乖離久而不療令人頑痺或汗不流泄¶
手足酸疼針灸不痛或在面目習習奕奕或在胷頸狀¶
如蟲行或身體徧痒搔之生瘡或身面腫痛徹骨髓或¶
頑如錢大狀如蚝毒或如梳或如手錐刺不痛或青黄¶
赤黒猶如腐木之形或痛無常處流移非一或如酸棗¶
或若懸鈴或似繩縳拘急難以俛仰手足不能摇動眼¶
目流腫内外生瘡小便赤黄尿有餘瀝面無顔色恍惚¶
多忘其間變狀多端毒蟲若食人肝眉睫墮落若食人¶
<pb:KR3e0015_WYG_034-8a>¶
肺鼻柱崩倒或鼻生息肉塞孔氣不得通若食人脾即¶
語聲變散若食人腎耳鳴啾啾或如雷皷之音若食人¶
筋脉支節墮落若食人皮肉頑痺不覺痒痛或如針錐¶
所刺名曰刺風若蟲乘風走於皮肉猶若外有蟲行復¶
有食人皮肉徹外從於頭面即起為皰肉如桃核小棗¶
從頭面起者名曰順風從兩脚起者名曰逆風令人多¶
瘡猶如癬疥或如魚鱗或痒或痛黄水流出初起之時¶
或如榆莢或如錢孔或青或白或黒或黄變易無定或¶
<pb:KR3e0015_WYG_034-8b>¶
起或滅此等皆病之兆又云風起之繇皆是冷熱交通¶
流於五藏徹入骨中虚風因濕和合蟲生便即作患論¶
其所犯多因用力過度飲食相違房室太過毛孔既開¶
冷熱風入五藏積於寒熱寒熱之風交過通徹流行諸¶
脉急者即患緩者稍逺所食穢雜肉蟲生日久冷熱至¶
甚暴蟲遂多食人五藏骨髓及於皮肉筋節久久皆令¶
壊散名曰癩風若其欲療先與雷丸等散服之出蟲見¶
其蟲形青赤黒黄白等諸色之蟲與藥療者無不差然¶
<pb:KR3e0015_WYG_034-9a>¶
癩名不一木癩者初得先當落眉睫面目痒如復生瘡¶
三年成大患急療之愈不療患成火癩者生瘡如火燒¶
瘡或斷肢節七年落眉睫急療可愈八年成疾難可療¶
金癩者是天所為也負功徳崇初得眉落二年食鼻鼻¶
柱崩倒叵療良醫能愈土癩者作病身體塊磊如雞子¶
彈丸許此病宜急療之六年成大患十五年不可療水¶
癩者先得水病因即畱停風觸發動落人眉鬚急療之¶
經年病成蟋蟀癩者如蟋蟀在人身體内百節頭皆欲¶
<pb:KR3e0015_WYG_034-9b>¶
血出三年叵療麫癩者蟲出如麪舉體艾白難療熏藥¶
可愈多年叵療白癩者班駁或白或赤眉鬚墮落亦可¶
療之多年難療疥癩者狀似癬瘙身體狂痒十年成大¶
患可急療之愈風癩者風從體入或手足刺瘡風冷痺¶
癡不療二十年後便成大患急療之愈蚼癩者得之身¶
體沉重狀似風癩可療之至久積歲成大患疾速療之¶
酒癩者酒醉卧黍穰上因汗體虚風從外入落人眉鬚¶
令人惶懼小療大愈養生禁忌云醉酒露卧不幸生癩¶
<pb:KR3e0015_WYG_034-10a>¶
也又云魚無鰓不可食食之令人五月發癩(出第二/卷中)¶
肘後凡癩病皆起於惡風及觸犯忌害得之初覺皮膚¶
不仁淫淫若痒如蟲行或眼前見物如垂絲或癮疹赤¶
黒氣漭沆此皆為疾之始便急療之此疾乃有八九種¶
大都皆須斷米榖鮭肴専食胡麻松术最善别有蠻夷¶
酒決疑丸諸大方數首亦有符術今只取小小单方¶
　　苦參(五斤剉之/)¶
　右一味以好酒三斗漬四五日稍稍飲之二三合(備/急)¶
<pb:KR3e0015_WYG_034-10b>¶
　(同本方療白癩/)¶
又方¶
　　苦參根皮(三斤/)¶
　右一味麤擣以酒三斗漬二十一日去滓服一合日¶
　三若是癩疾即應覺痺禁雜食¶
范汪療癩方¶
　　取馬新蒿一名馬矢蒿一名爛石草擣末服方寸¶
　　匕日三百日如更赤起一年都差平復(肘後同/)¶
<pb:KR3e0015_WYG_034-11a>¶
又方¶
　　灸兩手約指中理左右及手足指虎口中隨年壯¶
深師療癩身體面目有瘡必死方¶
　　取白艾蒿十束如升大煮取汁釀米七斗一如釀¶
　　法酒熟稍稍飲之¶
又方¶
　　水銀(研/)　　䕡茹　　　藜蘆　　　真珠(研/)¶
　　丹砂(研/)　　雄黄(研/)¶
<pb:KR3e0015_WYG_034-11b>¶
　右六味各一斤皆研如粉以三歲苦酒三石五斗於¶
　瓮中漬諸藥令耗七日於淨温宻室中漬浴始從足¶
　漸至腰浸之日一以綿拭面目訖以水洗兩目勿令¶
　入目也可七日為之勿令冷神効忌狸肉生血等(范/汪)¶
　(同/)¶
又療通身癩瘡方¶
　　蓮荷二十枚石灰一斗淋取汁合煮令極濃以漬¶
　　瘡半日許可數為之¶
<pb:KR3e0015_WYG_034-12a>¶
又方¶
　　取水中浮萍青者一秤濃煮以漬浴半日用此方¶
　　多愈(並出第九卷中/)¶
集驗療癩方¶
　　取葎草一擔以水二石煮取一石以漬洗瘡不過¶
　　三五度差¶
　　烏癩方一首¶
病源夫癩病皆是惡風及犯觸忌害所得初覺皮毛變¶
<pb:KR3e0015_WYG_034-12b>¶
異或淫淫若痒如蟲行或眼前見物如垂絲言語無定¶
心常驚恐皮肉之中或如桃李癮疹赤黒手足頑痺針¶
刺不覺痛脚下不得踏地凡食之時開口而鳴語亦如¶
是身體瘡痛兩肘如繩縳此名黒癩(出第二卷中/)¶
集驗烏癩白癩丸方¶
　　猬皮(炙/)　　魁蛤　　　　蝮蛇頭(炙/)　　木䖟(四枚去/趐足熬)¶
　　䖟蟲(去趐/足熬)　蠐螬(各一枚/並炙)　陵鯉甲(去頭/足炙)　葛上亭長(七枚/炙)¶
　　班猫(去趐足/七枚炙)　蜈蚣(去頭/足炙)　附子(各二枚/炮去皮)　蜘蛛(五枚/炙)¶
<pb:KR3e0015_WYG_034-13a>¶
　　水蛭(一枚/)　雷丸(三十/枚)　巴豆(十五枚去/皮心熬)水銀(研/)¶
　　大黄　　　真丹　　　桂心　　　射罔(各一/兩)¶
　　黄連(一分/)　石膏(研二/兩)　蜀椒(汗三/分)　芒硝(一分/研)¶
　　龍骨(三分/)　甘遂(熬/)　　礬石(燒/)　　滑石(各一/分)¶
　右二十八味擣篩蜜和丸如胡豆服二丸日三加之¶
　以知為度忌猪肉冷水生葱此方分兩多不同為是¶
　古方傳冩差錯若臨用時即以意量之(一方有七蟲/無木蝱斑猫)¶
　(蜈蚣蝮蛇作蚺蛇范/汪同出第八卷中)¶
<pb:KR3e0015_WYG_034-13b>¶
　　白癩方五首¶
病源凡癩病語聲嘶破目視不眀四肢頑痺肢節火然¶
(一作/大熱)心中燠熱手脚俱緩背膂至急肉如遭劈身體手¶
足隱疹起徃徃正白在肉裏鼻有息肉目生白珠當瞳¶
子視無所見此名白癩(出第二卷中/)¶
集驗療白癩釀酒方¶
　　苦參(二斤/)　露蜂房(五兩/炙)¶
　右二味切以水三斗法麴二斤和藥漬經三宿絞去¶
<pb:KR3e0015_WYG_034-14a>¶
　滓炊黍米二斗釀凖常法作酒候酒熟壓取先食一¶
　飲一雞子日三稍稍増之以差為度(一云亦療風痿/惡瘡肘後同出)¶
　(第八卷中/)¶
范汪療在身白屑虚搔之或呼作白癩方¶
　　苦參(五升/)　露蜂房(五兩/炙)　猬皮(一具炙/剉之)麴(三升/)¶
　右四味切以水三斗五升合藥漬四宿去滓炊米二¶
　斗釀如常法酒熟食後飲三五合漸増之以知為度¶
千金療白癩大風眉鬚落赤白癩病八風十二痺筋急¶
<pb:KR3e0015_WYG_034-14b>¶
肢節緩弱飛尸遁注水腫癰疽疥癬惡瘡脚攣手折眼¶
間血淋痰飲宿癖寒冷方¶
　　商陸根二十五斤(如馬耳/薄切之)　麴二十五斤¶
　右二味以水一斛漬之炊黍米一石釀之如家造酒¶
　法使麴末相淹三酘之訖封三七日開看麴浮酒熟¶
　澄清温服之至三斗稍輕者二斗藥發吐下佳宜食¶
　粥飯牛羊鹿肉羹忌生冷酢滑猪肉魚雞犬肉等物¶
　(出第二十/四卷中)¶
<pb:KR3e0015_WYG_034-15a>¶
文仲療白癩方¶
　　乾艾葉濃煮以漬麴作酒如常法飲之令醺醺(姚/氏)¶
　　(范汪同/)¶
又方¶
　　大蝮蛇一枚乾者并頭尾全勿令欠少以酒漬之¶
　　大者一斗小者五升以糠火温令酒盡稍稍取蛇¶
　　一寸許以臘月猪膏和𫝊瘡上忌小麥熱麴(肘後/范汪)¶
　　(同並出第/五卷中)¶
<pb:KR3e0015_WYG_034-15b>¶
　　十三種疔腫方一十二首¶
千金論曰夫稟形之類須存攝養將息失度百病萌生¶
故四時代謝隂陽遞興比之二氣更相撃怒當其時也¶
必有暴氣夫暴氣者毎月必有䘚然大風大霧大寒大¶
熱若不將避人忽遇之此皆入人四體頓折皮膚流注¶
經脉遂使腠理擁隔榮衛結滯隂陽之氣不得宣瀉變¶
成癰疽疔毒惡瘡諸腫至于疔腫若不預識令人死不¶
旋踵若著訖乃欲求方其人已入木矣所以養生之士¶
<pb:KR3e0015_WYG_034-16a>¶
須早識此方凡是瘡痍無所逃矣¶
又一曰麻子疔其狀肉上起頭大如黍米色少烏四邊¶
微赤多痒忌食麻子及衣麻布并入麻田中行二曰石¶
疔其狀皮肉相連色烏黒如烏豆甚硬刺之不入肉内¶
隂隂微疼忌瓦礫磚石之屬三曰雄疔其狀疱頭烏黶¶
四畔仰瘡疱漿起色黄大如錢孔許忌房室四曰雌疔¶
其狀瘡頭少黄向裏黶亦似灸瘡四畔疱漿起色赤大¶
如錢孔忌房室五曰火疔其狀如火瘡頭烏黶四畔有¶
<pb:KR3e0015_WYG_034-16b>¶
皰漿漿如赤粟米忌火炙爍食炙&KR1020;等物六曰爛疔其¶
狀色少黒有白斑瘡中有膿水形大小如匙面忌熱食¶
爛臭物七曰三十六疔其狀頭烏浮起形如烏豆四畔¶
起火赤今日生一明日生二後日生三乃至十若滿三¶
十六藥所不療如未滿者可療俗名黒皰忌嗔喜愁恨¶
八曰蛇眼疔其狀瘡頭黒皮皮浮生形如小豆狀似蛇¶
眼體大硬忌惡眼人見之及嫉妬人看之九曰鹽膚疔¶
其狀如匙面遍瘡皆赤有黒粟起忌鹹食十曰水洗疔¶
<pb:KR3e0015_WYG_034-17a>¶
其狀大如錢形或如錢孔大瘡頭白裏黒靨汁出中硬¶
忌飲漿水洗渡河十一曰刀䥥疔其狀瘡濶狹如韭葉¶
長一寸側内黒忌燒爍刺及刀䥥切割十二曰浮漚疔¶
其狀如浮漚瘡體曲圓少許不合長狹如薤葉大内黄¶
外黒曲黒曲處刺不痛裏黄處刺痛十三曰牛拘疔其¶
狀肉皰起搯不破¶
　右十三種疔瘡初起必先痒後痛先寒後熱熱定多¶
　四肢沉重頭痛心驚眼花若大重者則嘔逆嘔逆者¶
<pb:KR3e0015_WYG_034-17b>¶
　難療其麻子疔一種始末唯痒所録之忌不得犯觸¶
　犯觸者難療其浮嘔牛拘兩種無禁忌縱不治亦不¶
　殺人其狀寒熱與諸疔同皆以此方療之萬不失一¶
　欲知犯觸但脊強瘡痛極甚忍不可得則是犯之狀¶
　療之方用枸把春名天精夏名枸把秋名却老冬名¶
　地骨春三月上建日採葉夏三月上建日採枝秋三¶
　月上建日採子冬三月上建日採根四味並暴乾若¶
　得五月五日午時合和大良如不得依法採者但得¶
<pb:KR3e0015_WYG_034-18a>¶
　一種亦得緋繒一片以褁藥為限亂髪一鷄子大牛¶
　黄如梧子大反勾棘刺針二七枚末赤小豆七枚末¶
　先於緋繒上薄布亂髪以牛黄末等布髪上即卷緋¶
　繒作團亂髪作索十字繋之熨斗中急火熬令沸以¶
　沸定自然乾即刮取擣作末絹下之以方寸一七取¶
　枸把根四味合和擣篩二七和合前一七共為三七¶
　和令相得又分為三分旦空肚酒服一分日三¶
又凡是疔腫用之齊州榮姥方¶
<pb:KR3e0015_WYG_034-18b>¶
　　白薑石(一斤軟/黄者)　枸杞根皮(二兩/)　牡礪(九兩/爛者)¶
　　鍾乳(下者研/一兩)　　白石英(一兩/研)　桔梗(一兩/)¶
　右六味各擣篩乃秤之合和攪令相得先取伏龍肝¶
　九升末之以清酒一斗二升攪令渾渾澄取清二升¶
　和藥捻作餅子大六分厚二分其濁滓仍置盆中布¶
　餅子於籠上以一重紙藉盆上以泥酒氣熏之仍數¶
　攪令氣發經半日藥餅微乾乃内瓦坩瓶中一重紙¶
　一重藥遍布勿令相著宻以泥封之三七日乾以紙¶
<pb:KR3e0015_WYG_034-19a>¶
　袋貯乾處舉之用法以針刺瘡中心深至瘡根并刺¶
　四畔令血出以刀刮取藥如大豆許内瘡上若病重¶
　困日夜三四度輕者一二度著重者二日根爛始出¶
　輕者半日一日爛出當看瘡浮起是根出之候若根¶
　出已爛者勿停藥仍著之藥甚安穏令生肌易其病¶
　在口咽及胷腹中者必外有腫異相也寒熱不快疑¶
　是此病即以飲或清水和藥如二杏仁許服之日夜¶
　三四服自然消爛或以物剔吐根出即差若根不出¶
<pb:KR3e0015_WYG_034-19b>¶
　亦差當看精神自覺醒悟合藥以五月五日為上七¶
　月七日次之九月九日臘月臘日皆可若急須藥他¶
　日亦得要之不及良日也脩合須清浄燒香不得觸¶
　穢毋令孝子不全之人及産婦六畜雞犬等見之凡¶
　有此病忌房室猪牛雞魚生韭葱蒜芸薹胡荽醋麫¶
　等若犯諸忌而發動者取枸把根湯和藥服並如後¶
　方前二家方本是一家智者平論以為後方最是真¶
　本其病通忌酒肉五辛芸薹胡荽油麪生冷酢滑耳¶
<pb:KR3e0015_WYG_034-20a>¶
　後方如左(崔氏同/)¶
　　白薑石(二十/五兩)　牡蠣(十兩/)枸把根白皮(四/兩)　茯苓(三兩/)¶
　右四味細篩合和先取新枸把根切六升水一斗半¶
　煮取五升去滓内狗屎二升攪令調匀澄取清和前¶
　藥熟搗捻作餅子隂乾取兩刃針當頭直刺瘡痛徹¶
　拔出刮取藥末塞孔中拔針出即内藥勿令歇氣并¶
　遍封瘡上頭即脹起針挑根出重者半日以上即出¶
　或已消爛挑根不出自差勿憂之其病在内者外當¶
<pb:KR3e0015_WYG_034-20b>¶
　有腫相應並皆惡寒發熱疑有瘡者以水半盞刮取¶
　藥如梧子五枚和服之日夜三四服外自消也若須¶
　根出服藥後一日以上以雞羽剔吐出根縱不出根¶
　亦自消爛在外者亦日夜三四遍敷藥根出後常敷¶
　勿休生肉易差若犯者取枸杞根切三升以水五升¶
　煮取三升去滓研藥一錢七和枸把汁一盞服之日¶
　二三服并单飲冷枸杞汁三盞彌佳¶
　又以枸把汁絞狗屎取汁服之最良合訖即用不必¶
<pb:KR3e0015_WYG_034-21a>¶
　待乾所言白狗屎是狗食骨其屎色如石灰故直言¶
　狗白屎也如預造取五月五日七月七日臘日合者¶
　其用療病尤良但有人䘚患喉中痛乍寒乍熱者即¶
　是其病當急以此藥療之腹中無故而痛惡寒發熱¶
　者亦是此病前二方同是一方法用一同亦主癰疽¶
　(呉昇同/)¶
又方¶
　　以針刺四邊及中心塗雄黄立愈(一云塗黄土/)¶
<pb:KR3e0015_WYG_034-21b>¶
又方¶
　　馬齒菜(二分/)　石灰(三分/)¶
　右二味和擣以雞子白和塗之(文仲備急等同出第/二十三卷中)¶
又療一切疔腫方¶
　　取蒼耳根莖子等燒作灰以酢泔淀和如泥塗上¶
　　乾即易不過十餘度即拔根出¶
又論曰臣以正觀四年忽口右角患疔腫造甘子振其¶
子振毎為貼藥十日不差臣以此療之一如方説自是¶
<pb:KR3e0015_WYG_034-22a>¶
常作此方以救諸人未説有不愈者故特論之以𫝊後¶
世疔腫方殆有千首皆不及齊州榮姥方亦不勝此物¶
造次易得也¶
又方¶
　　飲鐵漿一碗即差¶
又方¶
　　蒺䔧子一升作灰以醶醋和封塗瘡上一宿差¶
又方¶
<pb:KR3e0015_WYG_034-22b>¶
　　皂莢子中仁末敷之數貼五日愈¶
又論曰凡療疔腫皆刺中心至痛又刺四邉十餘下令¶
血出去血後敷藥藥氣入針孔中佳若不達瘡裏則不¶
得力也¶
又論曰其腫好著口邉頰中舌上赤黒如珠子疼痛應¶
心是寒毒久結變作此疾不即療日夜根長流入諸脉¶
數道如箭入身捉人不得動摇若不慎口味房室死不¶
旋踵經五六日不差眼中火光生心神惽昩不可具論¶
<pb:KR3e0015_WYG_034-23a>¶
此其狀也(並出第二十三卷中/)¶
備急療疔腫姚方云疔毒為瘡肉中突起如魚眼狀赤¶
黒磣痛是寒毒之結變作此疾始作服湯及如療丹法¶
便差又支太醫云有一十三種疔瘡其狀在大方中初¶
起皆患寒熱又三十六疔亦是十三種數内或今日生¶
一眀日生二或生三或生十滿三十六疔皆療之方¶
　　蛇皮炙末和䑕矢以針刺破瘡内中即拔出差止¶
　　(文仲同/)¶
<pb:KR3e0015_WYG_034-23b>¶
又方¶
　　取人糞乾者末之挑腫破敷瘡大良若犯瘡未死¶
　　者開口灌厠清一大升須臾立差¶
又方¶
　　取白馬牙齒燒作灰先以針刺瘡令破以灰封之¶
　　用麪周匝圍之候腫軟用好酢洗却灰其根即出¶
　　當便差¶
又内令消神驗方¶
<pb:KR3e0015_WYG_034-24a>¶
　　反勾棘針(三十二枚一/年以上陳者)　生大豆黄(四十枚/全者)¶
　　緋頭&KR1326;(三條條濶一寸/)　亂髪(三雞子許/)¶
　右四味作三分先將緋一片褁棘針豆黄各三十枚¶
　用髪一塊纒緋令周匝牢固又取兩叚緋各如法褁¶
　之訖各於炭火上燒令煙盡且以兩段於瓷器中熟¶
　研之和酒半盞空腹服之半日瘡四邊軟内舒適即¶
　差半日不覺可更服一段必差若後犯之有三五豆¶
　赤黒膿出不經犯者十八日即差此方甚効勿犯之¶
<pb:KR3e0015_WYG_034-24b>¶
　　疔腫方二十首¶
廣濟療疔腫毒氣敷藥差方¶
　　白馬牙(燒令赤内米/醋中更燒)　附子(生/用)　雄黄(研/)半夏¶
　右四味各等分為末以臘月猪脂和如泥封腫上一¶
　兩遍即差先以針刺至痛處後可封藥即効¶
又方¶
　　爛棘刺三枚反勾者丁香七枚並燒令煙斷以未¶
　　滿月孩子糞和塗腫上頻頻三兩度根爛差¶
<pb:KR3e0015_WYG_034-25a>¶
又方¶
　　車輻軸脂　白鹽　　蕪菁根　　釡底墨(等分/)¶
　右四味等分為末和以臘月猪脂敷上以醋及水亦¶
　得¶
又療疔腫封藥後宜常服散方¶
　　亂髪(雞子/大)　反勾棘針(爛者/二升)　露蜂房(一升/)¶
　　蛇脱皮(一/升)　絳緋(一尺/)¶
　右五味分作五分以緋褁之用麻急纒之於炭火上¶
<pb:KR3e0015_WYG_034-25b>¶
　燒如煙欲斷即收勿令作白灰末以酒和空肚服方¶
　寸匕日二夜一差止¶
又方¶
　　半夏(生用/)　石灰(等分/)¶
　右二味𢷬末以敷瘡上(並出第五卷中/)¶
備急療疔腫方¶
　　乾薑　　胡椒　　龍骨　　斑猫(去翅/足熬)¶
　　皂莢(炙去/皮子)¶
<pb:KR3e0015_WYG_034-26a>¶
　右五味各等分擣篩以酒和封瘡上日一敷之¶
又方¶
　　以針刺破瘡頭取熱人糞塗上乾易之不過十五¶
　　遍即出又以硇砂封上若毒入腹以枸杞根切煎¶
　　服之如犯觸亦然¶
又方¶
　　露蜂房(二七/枚)　曲頭棘刺(二七/枚)　蒼耳子(七枚/)¶
　　緋(一寸/)　　　亂髪(雞子大/)　　腐蒿草節(二七/枚)¶
<pb:KR3e0015_WYG_034-26b>¶
　右六味熬令黒末研朱砂少許和酒服方寸匕日三¶
　服後加酒令微有酒色禁食如常療肉腫彌佳(文仲/同)¶
又方¶
　　斑猫一枚捻破然後以針畫瘡上作米字以封上¶
　　根乃出也¶
又方¶
　　生大豆黄(三十二/枚生者)　緋頭&KR1326;(三條如無用/五寸緋代)　亂髪(一雞/子許)¶
　右三味以緋褁亂髪牢纒於炭火上燒得黒煙欲盡¶
<pb:KR3e0015_WYG_034-27a>¶
　即出之冷瓷器中研如粉以酒空腹服之方寸匕平¶
　明至午時覺四體舒通覺瘡輕即差如未依前服之¶
　差止若犯之瘡即出膿血未經犯六七日平貼忌如¶
　常法¶
必効療疔瘡方¶
　　取舊厠清絞取汁青竹茹燒作灰¶
　右二味研和清攪一百遍稀稠成膏刺瘡四邊令遍¶
　先以唾和麪圍瘡四面寫藥漸漸令滿其中仍三五¶
<pb:KR3e0015_WYG_034-27b>¶
　度換之睟時瘡即爛以針挑之拔去根即差止未出¶
　更著之神効¶
又方¶
　　蜂窠(七枚/露者)　真緋(手掌/大)　亂髪(拳大/)¶
　右三味各燒為灰作末酒一小升和頓服之差止未¶
　差更作之(並出第六卷中/)¶
古今録驗療疔腫方(出徐王/)¶
　　大黄　　　秦芁　　　䔧蘆　　　石硫黄(研/)¶
<pb:KR3e0015_WYG_034-28a>¶
　　硇砂(各一/兩研)¶
　右五味擣篩為散以刀子頭取和冷水量瘡大小封¶
　之若腫大悶可作五香湯服之并取麪和塗腫上乾¶
　即易之差止(一方無大黄封之須刺四面/麪糊紙貼勿令乾數著也)¶
又方¶
　　白馬齒　　亂髪　　髑髏(各一/分)　枸把白皮(三/分)¶
　右四味燒作灰以酒和服方寸七不差至二七¶
又方¶
<pb:KR3e0015_WYG_034-28b>¶
　　曲頭棘刺(四百枚/)　　橘皮(三兩/)¶
　右二味以水三升煮取半升服一合塗腫上亦得¶
又方¶
　　取磁石擣為粉醶醋和封之立拔根出¶
又方¶
　　五月五日取壯狗矢燒作灰敷瘡數易之(通按壯/一作牝)¶
又方¶
　　巴豆二七枚去皮半夏二七枚擣末以寒食餳和¶
<pb:KR3e0015_WYG_034-29a>¶
　　之以針刺瘡四邊即以藥塗之立拔出以澤㵼末¶
　　填瘡孔中便差(侍郎崔世謨送/)¶
又方¶
　　蛇脱皮(四分/燒灰)　露蜂房(灰一/分)　髪灰(一分/)¶
　右三味並用五月五日採燥之相和以新瓦碗内燒¶
　灰白飲服棗許大令汗出未汗更服以汗為度七日¶
　不得食鹽酒肉五辛房室生冷醋滑等不得食蝟肉¶
　雞肉食者難差蛇皮不得帶赤色有毒純白者上(此/髙)¶
<pb:KR3e0015_WYG_034-29b>¶
　(獺奴法邢長史𫝊之/)¶
又方¶
　　亂髪(一雞/子許)　緋帛(三寸/)　曲頭棘刺(七七枚東/枝白腐者)¶
　　蒼耳(三七/枝)¶
　右四味合燒作灰研成散毎以水半盞許服方寸匕¶
　日二三差止慎風熱餘忌同前慮有犯觸加鹿角一¶
　方寸鼈甲三方寸蜂房三寸三物等分燒灰為散若¶
　有犯者依前方服之甚効(並出第三十卷中/)¶
<pb:KR3e0015_WYG_034-30a>¶
　　犯疔腫重發方二首¶
廣濟療丁腫犯之重發方¶
　　青羊糞(一升/)¶
　右一味以水二升漬少時煮兩沸絞取汁一升頓服¶
　無所忌(出第五卷中/)¶
古今録驗療犯疔腫方¶
　　枸杞白皮(一方/寸匕)　麥七粒(燒/灰)　麻子(七粒/燒灰)　緋帛(一方寸/燒灰)¶
　　勾頭棘子(二七枚/燒灰)　亂髪灰(半/七)　半夏(一七枚大小如/羊糞者熬令黄)¶
<pb:KR3e0015_WYG_034-30b>¶
　右七味藥不問冬夏悉須温酒和服多少任人性此¶
　方無所忌不宜犯麻子多致死(晉熙公上出/第三十卷中)¶
　　惡腫一切毒瘡腫方一十八首¶
廣濟飛黄散療療惡瘡腫方¶
　　曽青　　　　雌黄　　　白礬石　　　磁石¶
　　雄黄　　　　丹砂(各一/兩)¶
　右六味各細研依四方色以藥置色處曽青東方丹¶
　砂南方白礬石西方磁石北方雄黄中央瓦甕二枚¶
<pb:KR3e0015_WYG_034-31a>¶
　以黄泥下再三過使厚五六分以雌黄屑著下合篩¶
　諸藥著上後以半雌黄屑覆上以泥宻塗際勿令氣¶
　泄土須厚一宿如常㸃火㸃火用二年陳蘆作樵中¶
　調火以新布沈水中覆釡上乾復易九十沸止若日¶
　暮七十七沸亦足止太熟一斛米飯頃發出藥惡肉¶
　青黒乾不復出汗愈無甕以土釡二枚如上法也(第/二)¶
　(十四卷緩疽中有此方更有石英石膏/鍾乳雲母為十味出第三十一卷中)¶
千金療惡毒腫或著隂卵或偏著一邊疼急攣痛牽少¶
<pb:KR3e0015_WYG_034-31b>¶
腹不可忍一宿殺人方¶
　　茴香苗¶
　右一味擣取汁飲一升日三四服其滓以貼腫上冬¶
　中根亦可用此外國神方從永嘉以来用之起死神¶
　効¶
又凡風勞毒腫疼攣痛或牽引少腹及腰胯痛方¶
　　桃仁一升去尖皮兩仁熬令黒煙出熟擣研如脂¶
　　膏以酒三升攪令相和一服覆取汗不過三差甚¶
<pb:KR3e0015_WYG_034-32a>¶
　　妙¶
又大麻子小豆湯主毒腫無定處或嗇嗇惡寒或心腹¶
刺痛煩悶者此由毒氣深重也方¶
　　射干(三兩/)　商陸(二兩/薄切)　赤小豆(一/升)　麻子(五升/)¶
　　附子(三兩/炮)　升麻(四兩/)¶
　右六味切以水二斗煮麻子取一斗半去滓研麻子¶
　令破以麻子汁煮藥令豆極熟去滓可得六七升一¶
　服一升日夜令盡小便當利大下即毒腫氣當減食¶
<pb:KR3e0015_WYG_034-32b>¶
　此豆益佳如湯汱雪也(出第二十三卷中/)¶
崔氏五香湯療毒腫方¶
　　麝香(研/)　　青木香　　雞舌香　　藿香¶
　　薫陸香　　當歸　　　黄芩　　　升麻¶
　　芒硝(各三/分)　大黄(五分/)¶
　右十味切以水六升煮取二升去滓入芒硝令烊分¶
　為二服相去六七里久亦療諸卒尸注惡氣也¶
又療惡腫犀角湯方¶
<pb:KR3e0015_WYG_034-33a>¶
　　薫陸香　　　青木香　　雞舌香　　　藿香¶
　　犀角(各二/分屑)　　沉香(二分/)　升麻(七分/)¶
　右七味切以水六升煮取二升半去滓分三服其問¶
　消息以意量之(出第五卷中/)¶
又烏膏療一切瘡引膿生肌殺瘡中蟲方¶
　　烏麻油(一升生/清者)　黄丹(二兩/羅之)　薫陸香(一兩乳/頭者)　松脂(半/兩)¶
　　蠟(半兩/)¶
　右五味先空煎油三分減一停待冷次内黄丹更上¶
<pb:KR3e0015_WYG_034-33b>¶
　火緩煎又三分減一又停冷次内薫陸香末不冷即¶
　恐溢沸出煎候香消盡次下松脂及蠟看膏稍稠即¶
　以㸃鐵物上試之斟酌硬軟適中乃罷先問所患瘡¶
　是熱即減薫陸香及松脂若瘡如久不差此涉於冷依¶
　方煎之其貼杖瘡者油若一升地黄汁半合黄丹二¶
　大兩蠟一小兩餘凖上法此膏不須硬(出第二卷中/)¶
必効療惡瘡方¶
　　熱毒腫以瓮近下鑚孔盛水令水射腫又以雞子¶
<pb:KR3e0015_WYG_034-34a>¶
　　清封腫上熱即易之¶
又方¶
　　取茺蔚臭草擣汁服一雞子許滓封腫熱則易之¶
　　甚良¶
又方¶
　　擣地松汁服之毎日兩三服即差止¶
又方¶
　　大黄　　　石灰　　　赤小豆(各等/分)¶
<pb:KR3e0015_WYG_034-34b>¶
　右三味擣末以苦醋和塗之効(出第四卷中/)¶
經心録療諸毒腫升麻膏方¶
　　升麻(三兩/)　白歛　　　漏蘆　　　連翹¶
　　芒硝(各二/兩)　黄芩　　　蛇銜(各三/兩)　蒴藋根(四/兩)¶
　　山梔子(二十/枚)　枳實(二兩/)¶
　右十味擣碎以酒浸半日以猪膏五升煎之膏成去¶
　滓以器盛有毒熱腫取塗貼上摩之即消散日三(小/品)¶
　(同/)¶
<pb:KR3e0015_WYG_034-35a>¶
又大潝漬腫毒升麻湯方¶
　　升麻(一兩/)　黄芩(三兩/)　梔子(二十/枚)　漏蘆(二兩/)¶
　　蒴藋根(五/兩)　芒硝(二兩/)¶
　右六味切以水一斗煮取七升候冷分用漬潝腫常¶
　令濕潤即消(小品集驗同/)¶
又漏蘆湯方¶
　　漏蘆(無用/梔子)　白歛　　　黄芩　　　麻黄¶
　　白薇(無用/知母)　枳實(炙/)　　升麻(無用/犀角)　芍藥¶
<pb:KR3e0015_WYG_034-35b>¶
　　甘草(炙各/二兩)　大黄(三兩無/用芒硝)¶
　右十味切以水一斗煮取三升分三服若無藥處单¶
　服大黄一兩取利忌海藻菘菜等(千金云療一切癰小/品亦治丹毒並出第)¶
　(五卷中/)¶
近効療一切熱毒腫驗方并主乳癰¶
　　青木香　　紫葛　　　紫檀　　　朴硝(各二/兩)¶
　　赤小豆(一/合)　蜀升麻　　白歛　　　生礬石(各一/兩)¶
　右八味擣篩以水和如稀麪糊又以榆皮汁和之亦¶
<pb:KR3e0015_WYG_034-36a>¶
　佳以布剪可腫大小仍毎片剪三兩箇小孔子塗藥¶
　貼腫上乾即易之(王度支處/)¶
又貼毒熱腫消方¶
　　蔓菁根(三兩/)　芸薹苗葉根(三兩/)¶
　右二味擣以雞子清和貼之乾即易之當日消¶
又方¶
　　商陸根　　芸薹苗葉根(等分/)¶
　右二味擣之依上方貼之効¶
<pb:KR3e0015_WYG_034-36b>¶
又療一切熱瘡腫硝石膏方¶
　　硝石(一斤/)　生麻油(三升/)¶
　右二味先煎油令黒臭下硝石緩火煎令如稠餳膏¶
　成以好瓷器中收貯以塗貼瘡腫或熱發服少許妙¶
　用好酥煎更良忌生血物¶
　　反花瘡及諸惡瘡方四首¶
病源反花瘡者由風毒相搏所為初生如飯粒其頭破¶
則血出便生惡肉漸大有根濃汁出肉反散如花狀因¶
<pb:KR3e0015_WYG_034-37a>¶
名反花瘡凡諸惡瘡久不差者亦惡肉反出如反花形¶
也(出第三十五卷中/)¶
千金療一切久不差諸惡瘡兼反花瘡大神驗方¶
　　䑕粘子草根細切熟擣和以臘月猪脂封貼腫瘡¶
　　上取差止(出第二十三卷中/)¶
必効療反花瘡方¶
　　栁枝葉以水煎成膏如稠餳塗之良¶
又方¶
<pb:KR3e0015_WYG_034-37b>¶
　　取馬齒草燒灰敷之頻貼差止(千金同/)¶
又方¶
　　鹽灰敷之神驗(並出第四卷中/)¶
　　魚臍瘡方一十首¶
千金療魚臍瘡似新火針瘡四邊赤中央如欲黒色可¶
針刺之若不痛即可畏也方(亦名魚臍疔/)¶
　　臘月魚頭灰以亂髪灰等分以雞稀溏屎和令相¶
　　得封瘡上頻貼差止此瘡見不足言而能殺人¶
<pb:KR3e0015_WYG_034-38a>¶
又方¶
　　以寒食餳封之又硬者燒灰塗貼敷之即差¶
又療魚臍瘡其頭白似腫痛不可忍者方¶
　　先以針刺瘡上及四畔作孔擣白芷取汁滴著瘡¶
　　孔中如無以乾白芷末用敷(一云白苣/)¶
又方(本方云赤根疔瘡/)¶
　　取鼢䑕壤土以水和如泥塗貼上熱則易之差¶
又方¶
<pb:KR3e0015_WYG_034-38b>¶
　　馬牙齒擣末以臘月猪脂和塗之拔根出即止亦¶
　　燒灰用¶
又方(本方云療犯丁瘡/)¶
　　刺瘡頭及四畔令汁極出擣生栗黄敷上以麪圍¶
　　之勿令黄出自旦至午根必出¶
又方(同上/)¶
　　以麫圍瘡如前法以針亂刺瘡上及四畔取銅器¶
　　煎醋令沸寫著麪圍中令容一盞冷即易之不過¶
<pb:KR3e0015_WYG_034-39a>¶
　　三度即拔根出¶
又方(同上/)¶
　　以水四升煮蛇脫皮如雞子大三四沸去滓服之¶
　　立愈又燒蛇皮灰以雞子清和塗上差(並出第二/十三卷中)¶
崔氏療魚臍毒瘡腫方¶
　　瘡初生之時頭白如黍米許大當中黒如蟻四畔¶
　　赤至四五日之後疼痛不可忍似潰不潰雖至潰¶
　　破膿出迴轉還滿疼痛不止者便是其候取獺屎¶
<pb:KR3e0015_WYG_034-39b>¶
　　以水和封腫處及瘡上即得膿出止痛消腫慎口¶
　　味與患疔腫同(千金同/)¶
又方¶
　　取瞿麥和生油熟擣塗之亦佳(並出第五卷中/)¶
　　丹毒方九首¶
肘後夫丹者惡毒之氣五色無常不即療之痛不可堪¶
又待壊則去膿血數升或發於節解多斷人四肢蓋疽¶
之類療之方¶
<pb:KR3e0015_WYG_034-40a>¶
　　煮栗脥有刺者洗之(姚同/)¶
又療發足踝方¶
　　擣蒜如泥以厚塗乾即易之(集驗文仲備急同出/第二卷中)¶
小品説丹毒一名天火也肉中忽有赤如丹塗之色大¶
者如手掌其劇者竟身體亦有痛痒㣲腫方¶
　　赤小豆(一升/)¶
　右一味末下篩以雞子白和如泥塗之乾復塗之逐¶
　手消也竟身者倍合之盡復作(刪繁千金同/)¶
<pb:KR3e0015_WYG_034-40b>¶
又療丹諸单行方或得一物差¶
　　水苔　　　生蛇銜　生地黄　生菘葉¶
　　蒴藋葉　　五葉藤　慎火草　浮萍草¶
　　豆豉　　　大黄　　梔子　　黄芩¶
　　芒硝¶
　右十三味但得一物擣以貼之即差赤小豆末和雞¶
　子白塗無雞子水和用之(千金同/)¶
又方¶
<pb:KR3e0015_WYG_034-41a>¶
　　新附淋草(半斤/)　蛇退皮(一條/)　露蜂房(三兩/)¶
　右三味以水一斗煮取四升以帛榻洗之隨手消神¶
　妙經用効故附此卷𫝊之¶
又方¶
　　煮粟取濃汁以洗之妙¶
又方¶
　　取曲蟮糞水和如泥塗之¶
千金論曰丹毒一名天火肉中忽有赤如丹塗大者如¶
<pb:KR3e0015_WYG_034-41b>¶
手掌甚者竟身痒㣲腫又白丹肉中起痒痛㣲虚腫如¶
吹癮疹起亦有雞冠丹赤起大者如錢小者如麻豆粒¶
如雞冠上澀一名茱茰火丹有水丹由體熱遇水濕搏¶
之結丹晃晃黄赤色如有水在中喜著腹及隂處此雖¶
小疾不治令人至死療之皆用升麻膏方¶
　　升麻　　　白薇　　　漏蘆　　　連翹¶
　　芒硝(各二/兩)　黄芩　　　蛇銜　　　枳實(炙各/三兩)¶
　　梔子(二十/枚)　蒴藋(四兩/)¶
<pb:KR3e0015_WYG_034-42a>¶
　右十味擣碎令細以水三升漬半日猪脂五升煎之¶
　候水氣竭去滓乾器中收之量取敷丹毒上頻塗敷¶
　之以差止凡種丹及熱瘡腫皆用之効忌如常内宜¶
　服漏蘆湯(文仲備急集驗無白薇崔氏同/)¶
又療丹神驗方¶
　　芸薹茱茰擣令熟厚封之隨手即消散餘熱未愈¶
　　再封臣以貞觀七年三月八日於内江縣飲多至¶
　　夜睡中覺四體骨肉並疼比至曉頭痛目眩額左¶
<pb:KR3e0015_WYG_034-42b>¶
　　角如彈子大腫痛不可得近至午時近右角至夕¶
　　諸處皆到眼遂閉合不暫開㡬致殞斃其縣令周¶
　　公以種種方藥治皆不差經七日臣自處此方其¶
　　驗如神故疏之以𫝊来世云爾¶
　　赤丹方五首¶
病源赤丹者初發疹起大者如連錢小者如麻豆肉上¶
粟如雞冠肌理由風毒之重故使赤也亦名茱茰丹(出/第)¶
(三十一卷中/)¶
<pb:KR3e0015_WYG_034-43a>¶
肘後療面目身體卒得赤班或黒班如瘡狀或痒搔之¶
隨手腫起不急療之日甚殺人方¶
　　羚羊角煎以摩之數百遍若無用牛脂及猪脂有¶
　　解毒藥者皆可用摩務令分散毒氣神妙¶
又若已遍身赤者方¶
　　生魚合皮鱗燒擣末以雞子白和遍塗之(文仲備/急同)¶
又新附方¶
　　羚羊角無多少即燒之為灰令極細以雞子清和¶
<pb:KR3e0015_WYG_034-43b>¶
　　塗之極神効無雞子以水和塗之亦妙(出第二卷/中一云赤)¶
　　(小豆一升羊角燒之三兩爲末雞子白和敷之無/羊角单用赤小豆良備急文仲同)¶
集驗療人面目身體卒赤黒丹起如疥狀不療日劇遍¶
身即殺人也¶
　　煎羊脂以摩之青羊脂最良(千金文仲肘後刪繁/同)¶
又方¶
　　以猪槽下土泥塗之(千金同又以飼猪杓灸熨之/即差並出第八卷中)¶
　　白丹方一十三首¶
<pb:KR3e0015_WYG_034-44a>¶
病源白丹者初發痒痛㣲虚腫如吹軫起不痛不赤而¶
白色由挾風冷故然色白也(出第三十一卷中/)¶
肘後療白丹方¶
　　末豉以酒和塗之擣香薷葉苦蓼敷之¶
又方¶
　　屋上塵以苦酒和塗之¶
又方¶
　　燒鹿角作灰以猪膏敷之¶
<pb:KR3e0015_WYG_034-44b>¶
又方¶
　　蜜和乾薑末敷之¶
又方¶
　　酸模草五葉草煮飲汁又以滓薄丹以薺亦佳(備/急)¶
　　(文仲同出第二卷中/)¶
集驗云有白丹者肉中起痒痛㣲虚腫如吹癮疹起者¶
療之亦如赤丹法有雞冠者赤色丹起大者如連錢小¶
者如麻麥豆粒肉上粟粟如雞冠肌理也方説一名為¶
<pb:KR3e0015_WYG_034-45a>¶
茱茰火丹療之如天火法有水丹由體熱過水濕搏之¶
結丹晃晃黄赤色如有水在其中喜著腹及隂處療之¶
亦如火丹法其水丹著人足趺及踹脛間者作黄色如¶
火丹狀經久變紫色不療皆成骨瘡也無毒非殺人疾¶
若成骨瘡即難差也經言風邪客於肌中則肌虚真氣¶
發散又被寒氣搏皮膚外發腠理開毫毛淫淫氣妄行¶
之則爲痒也所以有風疹風瘙疾皆由於此有赤疹者¶
忽起如蚊蚤吮煩痒劇者連連重沓壟腫起搔之逐手¶
<pb:KR3e0015_WYG_034-45b>¶
起有白疹者亦如此證也療之皆如療丹法也療之方¶
　　擣白瓷器屑猪膏和塗之¶
又方¶
　　燒猪矢灰和雞子白塗之(肘後千金備急文仲同/)¶
崔氏療丹毒或發背及諸腫方¶
　　取馬齒草熟擣敷之數數易勿住若得藍靛和之¶
　　更良¶
又方¶
<pb:KR3e0015_WYG_034-46a>¶
　　以生羊牛肉貼數數易之良¶
又方¶
　　䑕粘草根勿使見風及犬見洗去土熟擣以敷腫¶
　　處兼絞取汁飲之佳¶
又方¶
　　茺蔚草蛇銜草慎火草相和熟擣敷之良數數易¶
　　之¶
又方¶
<pb:KR3e0015_WYG_034-46b>¶
　　擣鯽魚敷之數數易之良(出第五卷中/)¶
備急療白丹方¶
　　苧根三斤小豆四升水二斗煮以浴日三四遍(肘/後)¶
　　(文仲同出第四卷中/)¶
　　丹疹方四首¶
病源丹疹者肉色不變又不熱但起癮疹相連而㣲痒¶
故謂之丹疹(出第三十一卷中/)¶
千金翼療丹癮疹方¶
<pb:KR3e0015_WYG_034-47a>¶
　　酪和鹽熱煮以摩之手下消也¶
又方¶
　　白芷根葉煮汁洗之効¶
又方¶
　　擣慎火葉封之神良¶
又方¶
　　以一條艾蒿燭竿以兩手極意尋之著壁伸十指¶
　　當中指頭以大艾炷灸燭竿上令燭竿斷即止灸¶
<pb:KR3e0015_WYG_034-47b>¶
　　十日差於後重發更依此灸永差¶
　　赤疹白疹方一十一首¶
千金云凡赤疹熱時發冷即止白疹天隂冷即發方¶
　　白疹以水煮白礬汁拭之又煮蒴藋著少酒以浴¶
　　又以酒煮石南拭之又以水煮雞屎汁拭之又枳¶
　　實汁拭之所療一如療丹法(集驗同/)¶
又方¶
　　末白术酒服方寸匕日三盡五斤¶
<pb:KR3e0015_WYG_034-48a>¶
又方¶
　　淋石灰汁漬洗之¶
又方¶
　　煎白芷根葉作湯洗之¶
又方¶
　　芥子末以醋漿水服方寸七日三服差¶
又療身體赤癮疹而痒搔之隨手腫方¶
　　莽草(二分/)　當歸　　　芎藭　　躑躅花¶
<pb:KR3e0015_WYG_034-48b>¶
　　大㦸　　　細辛　　　芍藥　　　芫花¶
　　附子(炮/)　　蜀椒(各四/分)　猪脂(二升/半)¶
　右十一味切以猪膏合煎之候附子色黄膏成濾去¶
　滓收貯以敷病日三以差為度¶
又方¶
　　礬石二兩酒三升漬令煬拭上立差¶
延年療赤白二疹丸方¶
　　白术(一斤/)　蔓荆子(四/分)　防風(四分/)　附子(二分/炮)¶
<pb:KR3e0015_WYG_034-49a>¶
　　桂心(二分/)¶
　右五味擣篩蜜和為丸如梧子大酒服十丸日二服¶
　稍加至十五丸若能作散服一錢匕此療風疹正方¶
　凡風皆由舊来有風氣所以方中不得不用桂心附¶
　子白术既用一斤附子只有二分復有防風其防風¶
　即能斷附子毒所以一物毒亦無所至伏聽進止¶
又其赤疹心家稍虚熱氣相搏其色赤宜作芒硝湯拭¶
之方¶
<pb:KR3e0015_WYG_034-49b>¶
　　芒硝(三兩/)¶
　右一味用湯一升内芒硝令消散以帛子沾取拭疹¶
　即漸除湯盡更合(以前二件赤白疹方許崇/處並出第十三卷中)¶
古今録驗云赤疹者由令濕折於肌中甚即為熱熱成¶
赤疹也得天熱則劇取冷則減療之方¶
　　取生蛇銜草擣極爛以塗之最驗(集驗小品同/)¶
又白疹者由風氣折於肌中之熱熱與風相搏遂為白¶
疹也得天隂雨冷則劇出風中亦劇得晴暖則減著衣¶
<pb:KR3e0015_WYG_034-50a>¶
身暖亦差療之方¶
　　水煮枳實拭之佳又擣末熬之青布褁熨之(集驗/同出)¶
　　(第三十卷中/)¶
　　肺風冷熱疹方二首¶
延年論曰凡風疹有二先受風寒氣其疹色白厚搔之¶
即破應手下有道生此是肺家風冷氣宜外洗拭即定¶
方¶
　　吳茱茰一兩清酒一升煮取五合以軟帛取汁拭¶
<pb:KR3e0015_WYG_034-50b>¶
　　疹處不過三兩度即定如疹處多用盡更合白疹¶
　　即是肺藏受寒冷氣所發也¶
又療肺風熱皮膚生風結狀如疹或生風搔如水疥粟¶
粒戢戢然方¶
　　天門冬(八分/去心)枳實(十二/分)　白术　　　人參(各六/分)¶
　　獨活　　　苦參(各五分有/冷不用)¶
　右六味擣篩蜜和為丸梧子大食後以飲下七丸日¶
　再服加至十丸忌如常法(出第十三卷中/)¶
<pb:KR3e0015_WYG_034-51a>¶
　　雜丹疹毒腫及諸色雜瘡方五首¶
刪繁療丹走皮中淫淫名火丹方¶
　　取蠐螬末水和敷之(出第九卷中/)¶
千金療赤流腫方¶
　　榆根白皮擣末以雞子白和塗之(出第二十三卷/中)¶
近効梔子湯主表裏俱熱三焦不實身體生瘡或發癰¶
癤大小便不利方¶
　　芒硝(四分/)　大黄(四分/)　梔子　　　甘草(炙/)¶
<pb:KR3e0015_WYG_034-51b>¶
　　黄芩　　　知母(各六/分)¶
　右六味切以水二升煮取九合去滓分温服忌如常¶
　法此方甚佳(一方芒硝三兩大黄四兩梔子二七枚/黄芩知母各三兩甘草二兩右以水五)¶
　(升煮減半下大黄煮取一升/八合去滓内芒硝分三服)¶
又療諸色瘡腫神驗方(考功韋/郎中處)¶
　　胡粉(熬令/赤)　赤小豆(熬/)　糯米　　　吳茱茰¶
　　黄連(各一/兩)　水銀(二分/)¶
　右六味擣篩以生蔴油和如稀麪糊然後取水銀於¶
<pb:KR3e0015_WYG_034-52a>¶
　手掌中以唾指研熟訖入藥中令匀先椒湯洗瘡乾¶
　拭以藥塗之日再以差為度療孩子瘡佳(一云用泔/清洗瘡)¶
又牛蒡粥療瘡腫方¶
　　取牛蒡根二莖净洗煮令爛於盆中研令細去筋¶
　　脉汁中即下米煮粥鹹淡任性服一碗甚良無忌¶
　　瘑瘡方一十二首¶
病源瘑瘡者由膚腠虚風濕之氣折於血氣結聚所生¶
多著手足間逓相對如新生茱茰子痛痒抓搔成瘡黄¶
<pb:KR3e0015_WYG_034-52b>¶
汁出侵淫生長折裂時差時劇變化生蟲故名瘑瘡(出/第)¶
(三十五卷中/)¶
深師療瘑瘡方¶
　　荆木燒取汁塗之差(救急同/)¶
又方¶
　　灸瘑上周匝最良(並出第二十九卷中/)¶
集驗療瘑瘡方¶
　　苦酒一升温令沸以生韭一把内中以薄瘡上即¶
<pb:KR3e0015_WYG_034-53a>¶
　　差(范汪同/)¶
又方¶
　　雄黄(一兩/)　黄芩(二兩/)　松脂(二兩/)　髪灰(如彈/丸大)¶
　右四味以白膏與松脂合擣以敷瘡上(范汪文仲備急/用黄連餘同)¶
又方¶
　　亂髪頭垢等分螺殻二十枚燒以臘月猪脂和如¶
　　泥以敷之(范汪同/)¶
又方¶
<pb:KR3e0015_WYG_034-53b>¶
　　羊躑躅花三升以水漬之半月去滓以汁洗瘡一¶
　　方炙鮓以敷瘡上蟲當出也(范汪同/)¶
又方¶
　　桃花鹽等分熟擣以醋和敷之(范汪同/)¶
又方¶
　　皂莢十枚苦酒四升煮之去滓煎如飴以敷瘡上¶
　　(范汪同/)¶
又方¶
<pb:KR3e0015_WYG_034-54a>¶
　　新瓦罐一口安雞屎一合酒煎成膏塗之¶
又方¶
　　糓木白汁(一/合)　苦酒(二/合)　小蒜(半/合)　釡月下土(一/合)¶
　右四味和如泥塗之乾復塗(並出第八卷中范汪同/)¶
刪繁療瘑瘡螺殻膏方¶
　　螺殻(二七枚/爛者)　亂髪(燒/灰)　頭垢　　　龍膽(末/)¶
　右四味各等分合研如粉以三年油淀和敷之加膩¶
　粉妙¶
<pb:KR3e0015_WYG_034-54b>¶
又療瘑瘡多汁方¶
　　水銀(八分以唾手掌/中研令入藥用)　黄連(八分/)　胡粉(八分熬/令黄)¶
　右三味黄連為末和以粉敷瘡上(並出第二十九卷/中)¶
　　瘑瘡久不差方五首¶
病源瘑瘡積久不差者由膚腠虚則風濕之氣停滯蟲¶
在肌肉之間則生長常痒痛故經久不差(出第三十五/卷中)¶
廣濟療瘑瘡久不差方¶
　　豆豉熬令極乾爲末先以泔清洗瘡拭乾以生麻¶
<pb:KR3e0015_WYG_034-55a>¶
　　油和之敷上差以油单片褁之三日開未差更塗¶
　　差止¶
又療諸瘑瘡經年依手拂疽痒引日生不差瘡久則有¶
疽蟲䔧蘆膏方¶
　　䔧蘆(六分/)　黄連(八分/)　礬石(熬汁/盡)　松脂¶
　　雄黄(研各/八分)　苦參(六分/)¶
　右六味擣以厚絹篩之用豬脂二升煎之候膏成去¶
　滓入雄黄礬石末攪令和調待凝以敷之諸瘡經年¶
<pb:KR3e0015_WYG_034-55b>¶
　或搔之汁出不生痂百藥療不差悉主之瘑疥痒頭¶
　瘡亦効熱瘡者起瘡便生白膿是也黄爛瘡者起瘡¶
　淺但出黄汁若肥瘡是也侵淫瘡者淺瘡黄汁出兼¶
　搔之漫延長不止是也瘑瘡者喜著手足相對痛痒¶
　折裂春夏隨差(集驗同/)¶
又方¶
　　剉羊桃枝葉¶
　右一味水煮以洗之三四度¶
<pb:KR3e0015_WYG_034-56a>¶
劉㳙子療久瘑疥癬諸惡瘡毒五黄膏方¶
　　雄黄(二兩/研)　亂髪(如雞子/大燒)　黄連(一/兩)　黄蘗(二兩/)¶
　　黄芩(二兩/)　青木香(二兩/)　雞舌香(一/兩)　白芷(二兩/)¶
　　狼䟦子(四十/枚)　雌黄(二兩/研)¶
　右十味㕮咀以苦酒半升漬諸藥一宿以臘月猪膏¶
　三升煎取髪三四沸内諸藥又三沸止絞去滓膏成¶
　敷瘡日五過(出第五卷中/)¶
崔氏療瘡積年不差瘡汁浸四畔好肉復變成瘡瘡色¶
<pb:KR3e0015_WYG_034-56b>¶
赤黒痒不可耐搔之並汁出者方¶
　　黄連　　　黄蘗　　　豉心(各三分擣為末一/方加蔓菁子亦有)¶
　　(加杏仁者與黄/連等分擣篩之)胡粉　　　水銀　　　油脂(以上/三物)¶
　　(和之/如泥)¶
　右六物若慮水銀不散可内掌中細細和唾研之自¶
　當散訖然後攪胡粉等以塗瘡上仍取黄連末粉之¶
　此瘡多有黄汁著藥候汁徹即易之以差為度(出第/五卷)¶
　(中/)¶
<pb:KR3e0015_WYG_034-57a>¶
　　癬瘡方一十一首¶
病源癬病之狀皮肉癮疹如錢文漸漸増長或圓或斜¶
痒痛有匡郭裏生蟲搔之有汁此由風濕邪氣客於腠¶
理復值寒濕與血氣相搏則血氣否澁發此疾按九蟲¶
論云蟯蟲在人腸内變化多端發動亦能為癬而癬内¶
實有蟲也養生方云夏勿露面卧露下墮面皮厚及喜¶
成癬(出第三十五卷中/)¶
肘後療癬瘡方¶
<pb:KR3e0015_WYG_034-57b>¶
　　獨活根去土擣之一把許附子二枚炮擣以好酒¶
　　和塗之三日乃發欲敷藥先以皂莢湯洗拭令乾¶
　　然後敷藥便愈(出上卷中/)¶
深師療癬秘方¶
　　雄黄(一兩/研)　硫黄(一兩/研)　羊蹄根(一/兩)　白糖(一兩/)¶
　　荷葉(一兩/)¶
　右五味以後三種擣如泥合五種更擣和調以敷之¶
　若強以少蜜解之令濡不過三差¶
<pb:KR3e0015_WYG_034-58a>¶
又療癬神驗方¶
　　用雄黄研以淳苦酒先和以新布拭癬上令傷以¶
　　藥塗之神効¶
又方¶
　　菖蒲細切取五升以水五斗煮取二斗以釀二斗¶
　　米如酒法熟極飲令得極醉即愈未差更作無有¶
　　不愈一云長服菖蒲末酒調並作丸佳¶
又方¶
<pb:KR3e0015_WYG_034-58b>¶
　　取乾蟾蜍燒灰末以猪脂和塗之良(出第二十卷/中)¶
千金翼療癬秘方¶
　　擣羊蹄根分著瓷中以白蜜和之刮瘡四邊令傷¶
　　先以蜜和者敷之如炊一石米久拭去更以三年¶
　　大醋和之以敷癬上燥便差若刮瘡處不傷即不¶
　　差(深師同出第二十三卷中/)¶
救急療癬方¶
　　先以針䥥癬上即擣瓜蔕末敷上仍先以泔洗之¶
<pb:KR3e0015_WYG_034-59a>¶
又方¶
　　烊松脂擣熏黄末和更煎仍以泔清洗癬乃熱敷¶
　　之一兩度即差(並出第五卷中/)¶
必効療癬方¶
　　淳甲煎塗之愈好口脂亦得¶
又方¶
　　附子(一枚/炮)　大皂莢(一枚/炙)　九月九日茱茰(四合/)¶
　右三味為散揩癬上令汁出敷之乾癬苦酒和塗之¶
<pb:KR3e0015_WYG_034-59b>¶
　(深師古今録驗同並出第四卷中/)¶
古今録驗療癬方¶
　　作麻浮敷癬上褁之差麻浮不差以鹽及豉和擣¶
　　塗之即差止¶
　　乾濕癬方一十五首¶
病源乾癬但有匡郭皮枯索痒搔之白屑出是也皆是¶
風濕邪氣客於腠理復值寒濕與血氣相搏所生若其¶
風毒氣多濕氣少故風沉入深故無汁為乾癬其中生¶
<pb:KR3e0015_WYG_034-60a>¶
蟲¶
又濕癬者亦有匡郭如蟲行侵淫赤濕痒搔之多汁成¶
瘡是其風毒氣淺濕多風少故為濕癬也其中亦有蟲¶
(出第三十五卷中/)¶
肘後療燥癬方¶
　　水銀和胡粉研令調以塗之(范汪同/)¶
又方¶
　　以雄鷄冠血塗之(范汪同/)¶
<pb:KR3e0015_WYG_034-60b>¶
又方¶
　　胡粉熬令黄赤色苦酒和塗之乾即易差止¶
又方¶
　　以穀汁塗之¶
又方¶
　　擣桃白皮苦酒和敷之佳(千金同/)¶
又療濕癬方¶
　　刮瘡令圻火灸指摩之以蛇床子末和猪脂敷之¶
<pb:KR3e0015_WYG_034-61a>¶
　　差止¶
深師療乾濕癬神方¶
　　取狼毒末以苦酒研之如墨法先洗刮令傷以敷¶
　　之不用大塗恐壊人肉(范汪同/)¶
又烏梅煎治燥濕癬方¶
　　烏梅(十四/枚)　大蒜(十四/枚)　屋塵(三合/)　鹽(三合/)¶
　　大麻子(四合/)¶
　右五味相和熟擣以苦酒一升半拌和以敷之日三¶
<pb:KR3e0015_WYG_034-61b>¶
　過差¶
又香瀝療燥濕癬及瘑疥百瘡方¶
　　柏節　　　杉節　　　沉香節　　松節(各一/斤)¶
　右四味悉碎一如指大以布囊盛之竟令囊注麻腴¶
　中半食頃出漉先取一枚白坩穿去底令孔如鷄鴨¶
　卵大以松葉一小把籍孔上以坩安著白鹽以黄土¶
　泥塸坩合際令厚數分畢以藥内坩中以生炭著藥¶
　上使然其瀝當流入塸中須然盡乃開出取塸中汁¶
<pb:KR3e0015_WYG_034-62a>¶
　以薄瘡上日再用之療白秃疽疥惡瘡神効(出第二/十九卷)¶
　(中/)¶
崔氏療乾濕癬方¶
　　取楮葉面著癬用匙背打葉葉碎即換可三四度¶
　　換即差亦可只用一葉唯熟打使極碎即褁之勿¶
　　令碎葉落即差¶
又療乾癬積年痂厚搔之黄水出每逢隂雨即痒方¶
　　取巴豆肥者一枚炭火上燒之令脂出即於斧上¶
<pb:KR3e0015_WYG_034-62b>¶
　　以指研之如杏&KR0008;法以塗癬上薄敷之不過一兩¶
　　度便愈¶
又療乾癬諸治不差者方¶
　　但看癬頭有痱癗子處即以小艾炷灸之差(出第/五卷)¶
　　(中/)¶
古今録驗療濕癬方¶
　　石硫黄研大醋三年者和數數敷瘡上¶
又方¶
<pb:KR3e0015_WYG_034-63a>¶
　　蛇床子(一/兩)　　黄蘗(一兩/)　黄連(一兩/)　胡粉(一兩/研)¶
　右四味擣篩為散内水銀一棗大和猪膏研入相和¶
　以塗瘡云是驗方¶
又方¶
　　取肥猪肉薄割之於𨫼上炙之令熱以薄瘡上日¶
　　三四度(出第四十卷中/)¶
　　疥癬惡瘡方五首¶
廣濟療疥癬惡瘡方¶
<pb:KR3e0015_WYG_034-63b>¶
　　石硫黄六兩白礬十二兩熬並於瓷器中研以烏¶
　　麻油和稠調如煎餅麪更熟研敷之熱灸疥癬上¶
　　摩一二百下乾即移摩之取差(出第五卷中/)¶
劉涓子療疥癬惡瘡膏方¶
　　丹砂(研/)　　　雄黄(研/)　　亂髪　　　白蜜¶
　　松脂(别入各/一兩)　䕡茹(三兩/)　巴豆(十四枚/去皮)　猪膏(二升/)¶
　右八味先煎猪膏亂髪消盡内松脂蜜三上三下絞¶
　去滓末䕡茹石藥内膏中更一沸以攪令極調以敷¶
<pb:KR3e0015_WYG_034-64a>¶
　瘡上日三差止神効(出第五卷中/)¶
救急療癬瘡方¶
　　白礬石(熬/)　多年韭根　雄黄(研/)　　䔧蘆¶
　　𤓰蒂　　　胡粉(各一/分)　水銀(三分/)¶
　右七味以柳木杵研水銀使盡用猪脂一升煮䔧蘆¶
　韭根𤓰蒂三沸去滓入石藥等攪令相得以敷瘡上¶
　甚妙¶
近効療熱瘡疥癬痒痛不可忍者方¶
<pb:KR3e0015_WYG_034-64b>¶
　　硝石一物先用泔清洗瘡去痂拭乾看瘡大小研¶
　　硝石末和生麻油如麪糊以塗瘡上三兩度差¶
又方¶
　　水銀蕪荑酥和塗之　薑黄塗之　牛李子塗之¶
　　醋煎艾塗之　羊蹄根和乳汁塗之(出第三卷中/)¶
　　疥風痒方七首¶
肘後療疥方¶
　　石灰二升以湯五升浸取汁先用白湯洗瘡拭乾¶
<pb:KR3e0015_WYG_034-65a>¶
　　乃以此汁洗之有効(出第六卷中/)¶
深師療疥大黄膏方¶
　　黄連(十四/銖)　䔧蘆(十二/銖)　大黄(一兩/)　乾薑(十四/銖)¶
　　䕡茹(十銖/)　莽草(十二/銖)　羊躑躅(十銖/)¶
　右七味擣篩以成煎猪脂二斤㣲火向東煎之三上¶
　三下膏成去痂汁盡付之神効合時勿令婦人雞犬¶
　見之(出第二十九卷中/)¶
集驗療疥方¶
<pb:KR3e0015_WYG_034-65b>¶
　　擣羊蹄根和猪脂塗上或著少鹽佳(范汪同/)¶
又療疥及風瘙瘡苦痒方¶
　　丹參(四兩/)　苦參(四兩/)　蛇床子(一升/)¶
　右三味切以水六升煎之以洗疥瘡以粉粉身日再¶
　為之即差¶
備急葛氏療疥瘡方¶
　　取楝根削去上皮切皂莢去皮子等分熟擣下篩¶
　　脂膏和搔痒去痂以塗之䕶風勿使女人小兒雞¶
<pb:KR3e0015_WYG_034-66a>¶
　　犬見之(范汪同/)¶
又療方¶
　　石硫黄無多少研粉以麻油或以苦酒和塗摩之¶
　　以酒漬苦參飲之(並出第五卷中/)¶
薫疥法¶
　　取艾如雞子大先以布褁亂髪於紙上置艾熏黄¶
　　末硃砂末杏仁末水銀各如杏仁許水銀於掌中¶
　　以唾研塗紙上以卷藥末炙乾燒以熏之(一云筒/瓦一口)¶
<pb:KR3e0015_WYG_034-66b>¶
　　(一同安灰盖上以䋲束之用熏疥於脚頭被内置/之少時火盡止隔日一薰不過再即差無所損)¶
　¶
　¶
　¶
　¶
　¶
　¶
　外䑓秘要方卷三十¶
