# -*- mode: mandoku-view; -*-
#+TITLE: 外臺祕要方
#+DATE: 2015-08-24 23:04:24.414904
#+PROPERTY: ID KR3e0015
#+PROPERTY: BASEEDITION WYG    
#+PROPERTY: JUAN 卷二十五
<pb:KR3e0015_WYG_029-1a>¶
欽定四庫全書¶
　外臺秘要方巻二十五¶
　　　　　　　　　　　　　唐　王燾　撰¶
　　水榖痢方一十首¶
病源水榖痢者由體虚凑理開血氣虚春傷於風邪氣¶
留連在肌肉之間後遇脾胃大腸虚弱而邪氣乗之故¶
為水榖痢也脾與胃為表裏胃者脾之府也為水糓之¶
海脾者胃之藏也其候身之肌肉而脾氣主消水榖水¶
<pb:KR3e0015_WYG_029-1b>¶
榖消其精化為榮衛以飬其藏充實肌膚大腸肺之腑¶
也為傳道之官化物出焉水榖之精化為血氣者行於¶
經脉其糟粕行於大腸也肺與大腸為表裏而肺主氣¶
其候身之皮毛春陽氣雖在表而血氣尚弱其飲食居¶
處運動勞役血氣虚者則為風邪所傷客在肌肉之間¶
後因脾胃氣虗風邪又乗虚而進入於腸胃其脾氣弱¶
者不能尅制水榖故糟粕不結聚而變為痢也又新食¶
竟取風名為胃風其狀惡風頭多汗膈下塞不通食飲¶
<pb:KR3e0015_WYG_029-2a>¶
不下腹脹形瘦腹大失衣則䐜滿食寒則洞泄洞泄者¶
痢無度也若胃氣竭者痢絶即死診其脉小手足寒難¶
療也脉大手足温易療也下白沫脉沉則生浮則死身¶
不熱脉不懸絶滑大者生懸濇者死以藏期之也脉絶¶
而手足寒晬時脉還手足温者生脉不還者死脉緩時¶
小結者生洪大數者死懸絶而澁者死細微而濇者生¶
𦂳大而滑者死得代絶脉者不死飬生方云秋三月此¶
謂容平天氣以急地氣以明早卧早起與雞俱興使志¶
<pb:KR3e0015_WYG_029-2b>¶
安寧以緩秋刑收斂神氣使秋氣平無外其志使肺氣¶
清此秋氣之應飬收之道也逆之則傷肺冬為飱洩义¶
云五月勿食未成核果及桃李發癰癤不爾發寒熱變¶
黄疸又為洩痢(出第十/七巻中)¶
廣濟療赤白水榖冷熱等痢方¶
　　地榆(六分/)　白术(五分/)　赤石脂(七分/研)厚朴(六分/炙)¶
　　乾薑(六分/)　熟艾(四分/)　龍骨(七分/)　甘草(四分/炙)¶
　　黄連(十分/)　烏梅(六分/熬)　人參(六分/)　當歸(五分/)¶
<pb:KR3e0015_WYG_029-3a>¶
　右十二味𢷬篩為末蜜丸以米飲汁服二十丸如梧¶
　桐子大日三服加至三十丸(出第四/巻中)¶
集騐論黄帝問曰人若溏洩下痢者何也對曰春傷於¶
風夏生溏洩腸澼久風亦為溏洩也¶
又療熱水糓下痢黄連阿膠湯方¶
　　黄連　　　阿膠(炙各/二兩)　梔子(三十/枚)　烏梅(二十/枚)¶
　　黄蘗(一兩/)¶
　右五味切以水七升煮取二升半分為再服神良(備/急)¶
<pb:KR3e0015_WYG_029-3b>¶
　(同肘後名烏梅/湯療熱下&KR0630;)¶
又方¶
　　黄連(一升金/色者)陳米(五合/)¶
　右二味以水七升煮取二升分再服(肘後文仲同並/出第四卷中)¶
刪繁療中焦熱水糓下痢藍青丸方¶
　　藍青(汁三/升)　黄連(八兩/)　黄蘗(四兩/)　阿膠(五兩/)¶
　　白术　　　地榆　　　地膚子　　烏梅肉(各/三)¶
　　(兩/)¶
<pb:KR3e0015_WYG_029-4a>¶
　右八味𢷬篩為散用藍汁和微火上煎取可為丸丸¶
　如杏子大飲進三丸(出第四/卷中)¶
崔氏療水榖痢方¶
　　乾薑(三分/)　雞子(二枚/)　小豆(二百粒/炒令香)黄連(三分/)¶
　右四味𢷬篩三味内雞子黄白中熟攪令相得㣲火¶
　上炒令可丸一服五十丸如小豆大旦以飲服差即¶
　停(出第三/巻中)¶
文仲療因仲夏熱多令人發水糓痢腸中鳴轉一瀉五¶
<pb:KR3e0015_WYG_029-4b>¶
六升水方¶
　　黄連(去毛/)　厚朴(各三/兩)¶
　右二味切以水三升煮取一升頓服之(出第三/卷中)¶
必効療水榖痢方¶
　　小豆(一升/煮)　蠟(二兩/煮)¶
　右二味和頓服之即愈¶
又方¶
　　㯶䕡灰(燒灰/)¶
<pb:KR3e0015_WYG_029-5a>¶
　右一味研以水和服三方寸匕(並出第/二卷中)¶
古今録驗療熱水糓下痢方¶
　　黄連　　　阿膠(各二/兩)　梔子(二十/枚)¶
　右三味切以水七升煮取二升分為三服¶
又方¶
　　黄連　　　當歸　　　甘草(炙各/二兩)　酸石榴皮¶
　　(三/兩)¶
　右四味切以水三升煮取一升半分為三服(並出第/十卷中)¶
<pb:KR3e0015_WYG_029-5b>¶
　　水痢方六首¶
廣濟療水痢及霍亂崔氏方同云冷痢食不消化及有¶
白膿日夜無節度但疑是冷悉主之方¶
　　白石脂　　　乾薑(各八/分)¶
　右二味𢷬篩為末以沸湯和少許麫薄糊和藥併手¶
　捻作丸如食法下不止加乾薑八兩忌如常法¶
又療水痢腹中氣方¶
　　茯苓(八分/)　白龍骨(八分/研)訶梨勒皮(八分/)¶
<pb:KR3e0015_WYG_029-6a>¶
　　黄連(八分/)　酸石榴皮(八分/)¶
　右五味𢷬篩為末蜜丸空心以飲服如梧子大三十¶
　丸日二服差止(出第四/卷中)¶
文仲療水痢百起者馬藺散方¶
　　馬藺子　　　乾薑　　　黄連(原無/分兩)¶
　右三味為散熟煮湯取一合許和二方寸匕入腹即¶
　斷冷熱皆治常用神効不得軽之¶
又方¶
<pb:KR3e0015_WYG_029-6b>¶
　　朽骨灰　　　牛骨灰(亦得/)　神麴(炒黄/)¶
　右三味等分為散空腹飲服一方寸匕無六月六日¶
　麴時用常麴亦得御傳(並出第/三卷中)¶
經心録主水痢方¶
　　雞子(二枚/)　黄蠟(一兩/)¶
　右二味熬熟食之宜空肚食之日三服佳¶
又方¶
　　黄連　　　倉米(各三/兩)¶
<pb:KR3e0015_WYG_029-7a>¶
　右二味作散和雞子七枚令熟併捻作丸煮赤豆作¶
　漿粥服三十丸日三服若渴但飲豆漿粥(並出第/二巻中)¶
　　久水痢不差腸垢方四首¶
病源腸垢者腸間精液垢膩也由熱痢藴積腸間虚滑¶
所以因下痢而便腸垢也(出第十/七巻中)¶
肘後療水下積久不差腸垢已出者方¶
　　烏梅(二十/枚)¶
　右一味以水二升煮取一升頓服之¶
<pb:KR3e0015_WYG_029-7b>¶
又方¶
　　石榴(一枚/)¶
　右一味合皮擣絞取汁隨多少服之最良¶
備急療水下積久不差腸垢已出者方¶
　　赤石脂　　桂心　　　乾薑　　　附子(炮/)¶
　右四味等分𢷬篩蜜丸如小豆每服三丸日三服飲¶
　下(肘後同出/第六巻中)¶
文仲治久水痢難斷方¶
<pb:KR3e0015_WYG_029-8a>¶
　　黄連(二兩/)　黄蘗(二兩/)　阿膠(二兩/炙)¶
　右三味𢷬篩為散以苦酒蜜各半升煮内阿膠令烊¶
　又内諸藥令可丸飲服三丸日四此是古方極要¶
　　冷痢方二十二首¶
病源冷痢者由腸胃虗弱受於寒氣腸虚則泄故為冷¶
痢也凡痢色青色白色黑皆為冷也色黄色赤並為熱¶
也故痢色白食不消謂之寒中也診其脉沉則生浮則¶
死(出第十/七巻中)¶
<pb:KR3e0015_WYG_029-8b>¶
廣濟療冷痢青白色腹中常鳴其痢行數甚疎出太多¶
此是冷痢宜服調中散方¶
　　龍骨　　　人參　　　黄連　　阿膠(炙/)¶
　　黄蘗(各一/兩)¶
　右五味𢷬篩為散煮米飲服兩方寸匕日兩服差停¶
　(出第四/巻中)¶
肘後療水下痢色白食不消者為寒下方¶
　　黄連　　　乾薑(各三/兩)¶
<pb:KR3e0015_WYG_029-9a>¶
　右二味𢷬篩白酒一升半合煎令可丸飲服如梧桐¶
　子二十丸忌猪肉冷水¶
又方¶
　　黄連(二兩/)　甘草(炙半/兩)　附子(炮半/兩)　阿膠(半兩/炙)¶
　右四味切以水三升煮取一升半分再服之¶
又方¶
　　半夏(洗/)　　烏頭(炮/)　　甘草(炙各/等分)¶
　右三味𢷬篩蜜和丸如梧桐子大飲服三丸日再服¶
<pb:KR3e0015_WYG_029-9b>¶
又方¶
　　生薑汁(二升/)　白蜜(一升半/)¶
　右二味相和分再服之¶
又方¶
　　腥(二兩/切)　乾薑(三兩/末)¶
　右二味以水六升半煮米一合煮作糜糜熟内薑一¶
　食令盡不差更作(備急同/)¶
又方¶
<pb:KR3e0015_WYG_029-10a>¶
　　酸石榴皮(燒灰/)¶
　右一味為末服方寸匕(文仲/同)¶
又方¶
　　乾薑(二兩/末)　雜麫(一升/)¶
　右二味為燒餅熟食之盡更作不過三劑差(文仲/同)¶
又療純下白如鼻涕者方¶
　　龍骨　　乾薑　　　附子(炮/)¶
　右三味等分𢷬篩蜜和丸如梧子大飲下五丸漸至¶
<pb:KR3e0015_WYG_029-10b>¶
　十丸日一服(文仲/同)¶
又方¶
　　黄連(末/)　　臘　　　　阿膠(各一/兩)¶
　右三味先以酒半升令沸下膠臘合烊乃内黄連末¶
　頓服之(本云姚氏療卒注下竝/痢血一日夕數十行)¶
又方¶
　　灸臍下一寸五十壯良(文仲同竝出/第二卷中)¶
千金論曰凡五臟絶於内者下不自禁下甚者手足不¶
<pb:KR3e0015_WYG_029-11a>¶
仁也細尋取之萬不失一下病體例畧如此耳素問曰¶
春傷於風夏為膿血夏多滯下也夏傷於風秋必洞泄¶
秋下水者患必是冷也¶
又療久冷痢下純白者此由積卧冷處經久病發遂令¶
脾胃俱冷日夜五六十行大小腹痛不可忍之凡白痢¶
屬冷赤痢屬熱方¶
　　上好麴末(五升㣲/熬令香)¶
　右一味温清淳酒熱和麴末一升空腹一頓服之日¶
<pb:KR3e0015_WYG_029-11b>¶
　三若至食時𢷬蒜一升令至熟下薑椒末調如常食¶
　法惟須稠勿加塩以水和麫二升作索餅極熟爛煮¶
　之乾漉熱内蒜虀中相和一頓食之少與餘食至饑¶
　時仍凖前食麴末酒比至差來少食餘食以此法療¶
　不過二日必差¶
又烏梅丸療冷痢久下方¶
　　烏梅(三百/粒)　當歸(四兩/)　乾薑(十兩/)　桂心(六兩/)¶
　　附子(六兩/炮)　黄連(十六/兩)　蜀椒(汗四/兩)　細辛(六兩/)¶
<pb:KR3e0015_WYG_029-12a>¶
　　人参(六兩/)　黄蘗(六兩/)¶
　右十味異𢷬篩合治之苦酒漬烏梅一宿去核蒸之¶
　如五斗米下𢷬如泥盤中揉合相得蜜和𢷬二千杵¶
　食前飲服如梧子大十丸日三稍增至二十丸(此本/仲景)¶
　(傷寒/論方)¶
又舊療痢於貴勝用健脾丸多効今療積久冷痢先以¶
温脾湯下訖後以健脾丸補之未有不效者貧家難以¶
充辦亦不可將息温脾湯方療積久冷痢赤白者¶
<pb:KR3e0015_WYG_029-12b>¶
　　大黄(三兩/)　桂心(三兩/)　附子(炮/)　　乾薑¶
　　人参(各二/兩)¶
　右五味切以水七升煮取二升半分為三服日再(並/出)¶
　(第十五/卷中)¶
備急葛氏療痢色白食不消者為寒下方¶
　　䜴(一升/綿裹)　薤白(一把/)¶
　右二味以水三升煮取二升及熱頓服之陶效方云¶
　療暴下大去血痢姚療赤白下痢并効(肘後/同)¶
<pb:KR3e0015_WYG_029-13a>¶
又方¶
　　牛角腮(燒灰/)¶
　右一味𢷬篩白飲服方寸匕日三(肘後/同)¶
又方¶
　　好麫(炒/)¶
　右一味𢷬篩煮米粥内麫方寸匕日四五云此療日¶
　百行師不救者(肘後同出/第六卷中)¶
古今録驗白頭翁湯療寒急下及滯下方¶
<pb:KR3e0015_WYG_029-13b>¶
　　白頭翁　　乾薑(各二/兩)　甘草(炙一/兩)　當歸(一兩/)¶
　　黄連　　　秦皮(各一/兩半)　石榴皮(一兩生/者二兩)¶
　右七味切以水八升煮取三升分為四服(出第十/巻中)¶
近効療冷痢方¶
　　肉豆蔲(五顆合/皮碎)甘草(二兩/炙)¶
　右二味切以水三升煮取一升半頓服之(户部李尚/書處得云)¶
　(療冷痢極者有/效自用得力)¶
又療久冷痢方¶
<pb:KR3e0015_WYG_029-14a>¶
　　赤石脂𢷬作末和麫作餛飩空腹服一碗以下不¶
　　過兩頓差老人尤佳體中先熱者不可服之(以上/二方)¶
　　(新/附)¶
文仲治青下白下薑附散方¶
　　乾薑　　　附子(炮/)　　皂莢(炙去/子)¶
　右三味等分𢷬篩為散飲服方寸匕不過再服即愈¶
　亦可丸服(小品肘/後同)¶
又治冷痢薑艾餛飩子方¶
<pb:KR3e0015_WYG_029-14b>¶
　　乾薑末　　熟艾¶
　右二味等分作麫餛飩如酸棗大煮熟服四五十枚¶
　日二服腹脹者炙厚朴煮汁服藥此熱服訖即須食¶
　飯大效曾有産婦冷痢如白膏服之立差腹痛亦定¶
　　冷痢食不消下方六首¶
廣濟療脾胃氣微不能下食五内中冷及微下痢方¶
　　白术(八兩/)　神麴末(五兩/炒)　甘草(炙/)　乾薑¶
　　枳實(炙各/二兩)¶
<pb:KR3e0015_WYG_029-15a>¶
　右五味𢷬篩蜜和丸空腹以温酒服如梧桐子大二¶
　十丸日二服漸加至三十丸腹中痛者加當歸(出第/四巻)¶
　(中/)¶
文仲華佗治老小下痢柴立不能食食不化入口即出¶
命在旦夕久痢神驗方¶
　　黄連末(半雞/子殻)亂髮灰(準/上)　淳苦酒(準/上)　蜜(準上/)¶
　　白蠟(方寸/匕)　雞子黄(一枚/)¶
　右六味於銅器中炭火上先内苦酒蜜蠟雞子黄攪¶
<pb:KR3e0015_WYG_029-15b>¶
　調乃内黄連末髪灰又攪煎視可摶出為丸久困者¶
　一日一夜盡之可者二日盡之(肘後同出/第三巻中)¶
延年増損黄連丸主腹内冷食不消及冷痢兼補方¶
　　黄連　　　黄茋(各三/分)　龍骨(三分/)　當歸¶
　　甘草(炙五/分)　乾薑　　　厚朴(炙各/六分)　地榆¶
　　白术　　　人参(各一/分)¶
　右十味𢷬篩蜜丸如梧子大飲酒任下服十五丸日¶
　再服加至二十九(蔣仲/璋處)¶
<pb:KR3e0015_WYG_029-16a>¶
又地榆丸主冷痢不消食腹中脹痛氣滿不能食方¶
　　地榆(六兩/炙)　赤石脂(七/分)　厚朴(六分/)　白术(五分/)¶
　　乾薑(六兩/)　龍骨(七分/)　黄連(十分/)　當歸(五分/)¶
　　熟艾(五分/)　烏梅肉(六/分)　甘草(四分/炙)¶
　右十一味𢷬篩蜜和丸如梧子大飲服二十丸日二¶
　服加至二十五丸(並出第/七巻中)¶
又深師療冷痢膿血絞臍痛食不消腹脹方¶
　　吳茱茰　　乾薑(各六/分)　赤石脂　　麴末(炒各/八分)¶
<pb:KR3e0015_WYG_029-16b>¶
　　厚朴(炙/)　　當歸(各四/分)¶
　右六味𢷬篩蜜和丸如梧子空腹以飲下四十丸日¶
　再¶
又療冷氣久痢臍下痛出白膿食不消方¶
　　吳茱茰　　人参　　　芎藭　　　桔梗¶
　　甘草(炙各/四分)　枳實(炙三/分)　乾薑(十二/分)　附子(炮八/分)¶
　　麴末(二十/分炒)¶
　右九味𢷬篩蜜和丸如梧子空腹飲下七丸日二服¶
<pb:KR3e0015_WYG_029-17a>¶
　漸加之(文仲云温脾丸療久寒氣逆/脹滿面目痿黄食不消化)¶
　　白痢方八首¶
病源白滯痢者腸虚而冷氣客之薄於腸間津液凝滯¶
成白故為白滯痢(出第十/七卷中)¶
廣濟療白膿痢方¶
　　甘草(六分/炙)　厚朴(十二/分炙)　乾薑　　　枳實¶
　　茯苓(各八/分)¶
　右五味切以水五升煮取一升六合絞去滓分為二¶
<pb:KR3e0015_WYG_029-17b>¶
　服日再服¶
又療心腹脹滿不能下食及痢白膿方¶
　　厚朴(五兩/炙)　豆蔲(五枚/)　甘草(一兩/炙)　乾薑(一兩/)¶
　右四味切以水五升煮取一升五合絞去滓分為二¶
　服日再(並出第/四卷中)¶
千金大桃花湯主冷白滯痢腸痛方¶
　　赤石脂(八/兩)　乾薑　　　當歸　　　龍骨(各三/兩)¶
　　附子(炮/)　　牡蠣(各二/兩熬)　芍藥　　　甘草(炙各/一兩)¶
<pb:KR3e0015_WYG_029-18a>¶
　　人参(一兩/半)　白术(一升/)¶
　右十味切以水一斗二升煮白术取九升内藥煮取¶
　三升分為三服膿者加厚朴三兩嘔者加橘皮三兩¶
又方¶
　　龍骨(六兩/)　厚朴(三兩/炙)　赤石脂(五/兩)　當歸(一兩/)¶
　右四味切以水七升煮取二升半分為三服日再服¶
　熱加白頭翁十分牡蠣三兩¶
延年烏梅肉丸主冷白膿痢食不消方¶
<pb:KR3e0015_WYG_029-18b>¶
　　烏梅肉(熬/)　熟艾　　　黄蘗　　　甘草(炙各/八分)¶
　右四味𢷬篩蜜丸如梧子以飲服十五丸日三服忌¶
　同前(出第七/巻中)¶
必効白痢方¶
　　麻子汁¶
　右一味以汁煮取菉豆空腹飽服極妙¶
又方¶
　　黄連末¶
<pb:KR3e0015_WYG_029-19a>¶
　右一味以水和每服三匕即愈(並出第/二卷中)¶
古今録驗療白滯下晝夜無復數龍骨湯下¶
　　龍骨　　　牡蠣(各三/兩煉)　烏梅肉　　熟艾¶
　　白頭翁　　乾薑(各一/兩)　女萎　　　黄連¶
　　當歸(各二/兩)　甘草(六兩/炙)¶
　右十味切以水七升煮取三升二合分服日三夜一¶
　斷便止忌同前(出第十/巻十)¶
　　重下方六首¶
<pb:KR3e0015_WYG_029-19b>¶
病源此謂今赤白滯下也今人下部疼重故曰重下去¶
膿血如雞子白日夜數十行繞臍痛也(出第十/七巻中)¶
肘後療重下方¶
　　黄連(一升/)¶
　右一味以酒五升煮取一升半分温再服臍當小絞¶
　痛則差¶
又方¶
　　鼠尾草¶
<pb:KR3e0015_WYG_029-20a>¶
　右一味以濃煮煎如薄飴糖服五合至一升日三赤¶
　下用赤花者白下用白花者佳也(文仲備/急同)¶
文仲隱居效驗方主下部絞痛重下下赤白方¶
　　當歸　　　黄蘗　　　黄連　　　乾薑(各二/兩)¶
　右四味𢷬篩煮取烏梅汁服方寸匕日夜若腹中絞¶
　痛加當歸下赤加黄連下白加乾薑大効神良秘之¶
　(備急同出/第三巻中)¶
備急療重下方此即赤白痢下也今人下部疼重故名¶
<pb:KR3e0015_WYG_029-20b>¶
重下(葛氏/方)¶
　　䜴(熬令/少焦)¶
　右一味𢷬服一合日再三服又熬䜴令焦水一升淋¶
　取汁服冷則用酒淋日三服之(肘後文仲同/出第六巻中)¶
古今録驗重下下赤者方¶
　　取獺赤糞(下白取白/糞燒末)¶
　右一味以飲清旦空腹服一小杯三旦飲之即愈¶
又療得毒病後得重下赤白絞痛方¶
<pb:KR3e0015_WYG_029-21a>¶
　　石鍾乳(一兩/研)黄連　　　防風　　　附子(炮/)¶
　　黄蘗　　　蜀椒(汗/)　　當歸　　　乾薑(各二/兩)¶
　右八味切以水六升煮取二升半分三服適寒温服¶
　(並出第/十卷中)¶
　　卒暴冷下部疼悶方二首¶
千金療卒暴冷下部疼悶方¶
　　燒磚令熱大酢沃之三重布覆坐上取差¶
又方¶
<pb:KR3e0015_WYG_029-21b>¶
　　黍米(二升/)　臘　　　　羊脂　　　膠(炙各/二兩)¶
　右四味合煮作粥一頓令盡即差(並出第十/五巻中)¶
　　冷熱痢方七首¶
病源夫冷熱痢者由腸胃虚弱宿有寒而為客熱所傷¶
冷熱相乗其痢乍黄乍白是也若熱摶於血血滲腸間¶
則變為血痢也而冷伏腸内摶津液則變凝白則成白¶
滯亦變赤白痢也其湯熨鍼石别有正方補飬宣𨗳今¶
附於後養生方𨗳引法云泄下有寒者微一作引氣以¶
<pb:KR3e0015_WYG_029-22a>¶
息内腹徐吹息以鼻引氣氣足復前即愈其有熱者微¶
呼以去之也(出第十/七卷中)¶
刪繁療下焦冷熱不調暴下赤白痢香䜴湯方¶
　　香䜴(一升/)　白术(六兩/)　薤白(切一/升)　升麻(二兩/)¶
　右四味切以水七升煮取二升半分為三服(出第四/卷中)¶
古今録驗生春石榴將療熱不調下或滯或水或白青¶
黄者方¶
　　酸石榴(五枚/)¶
<pb:KR3e0015_WYG_029-22b>¶
　右一味合殻舂絞取二升汁分服五合稍稍服一升¶
　盡即斷小兒以意服二三合佳(千金同出/第十巻中)¶
又深師無問冷熱新舊痢方¶
　　黄連　　　黄蘗　　　乾薑　　　甘草(炙/)¶
　　艾　　　　烏梅肉(熬各/八分)附子(三枚/)　蠟(一雞/子大)¶
　右八味𢷬篩以蜜和蠟於鐺中鎔之其著蜜須候蠟¶
　鎔盡如乾益蜜丸空腹以飲服四十丸日二漸加至¶
　五六十丸¶
<pb:KR3e0015_WYG_029-23a>¶
近効療痢無問冷熱神驗黄連丸方¶
　　黄連(一兩/)　茯苓(二兩/)　阿膠(一兩/炙)¶
　右三味先𢷬黄連茯苓為末以少許水鎔阿膠和為¶
　丸衆手丸之暴乾量患輕重空腹以飲下三四十丸¶
　漸漸加至六十丸不過五六服必差常用之極効¶
又療苦下無問冷熱及膿血痢悉主之方¶
　　生犀角(屑/)　黄蘗(各二/兩)　黄連　　　苦参(各二/兩)¶
　右四味𢷬篩為散以糯米煮作飲莫令生每日空腹¶
<pb:KR3e0015_WYG_029-23b>¶
　服一方寸匕日再服便差勿輕之(此方於度支王郎/中處得曽用極效)¶
　(肘後有當歸云庾侍/郎家方産後彌佳)¶
崔氏治痢無問冷熱赤白久新并疳温(劉秘監積年患/痢毎服此即愈)¶
(方/)¶
　　阿膠(二兩一兩炙入/藥一兩消作清)　　黄連(一兩/)　乾薑(二兩/)¶
　　入黄無食子(二枚久痢腸滑甚/者量加至三四枚)¶
　右四味𢷬篩為末以醋鎔膠清頓和丸如梧子飲服¶
　二十五丸日再漸加至三十丸老小者以意斟酌禁¶
<pb:KR3e0015_WYG_029-24a>¶
　如常法(一云若冷痢以酒下熱痢/以粥飲下出第三卷中)¶
文仲治無問冷熱即五色痢入口即定方¶
　　黄連(四分/)　黄蘗　　　當歸　　　黄芩(各一/兩)¶
　　阿膠(二兩/炙)　熟艾(一兩/)¶
　右六味𢷬篩為散以醋二升煮膠烊下藥煮令可丸¶
　如大豆飲服七八十丸日二夜一服特宜老人若産¶
　婦痢加蒲黄一兩蜜和為丸神驗(出第三/卷中)¶
　　熱毒痢方三首¶
<pb:KR3e0015_WYG_029-24b>¶
肘後若已下色黄者協毒熱下也療之方¶
　　梔子(十四枚去皮/)¶
　右一味𢷬篩蜜和丸如梧子飲服三丸日再服(出第/二卷)¶
　(中/)¶
千金療熱毒痢方¶
　　苦参　　　橘皮　　　獨活　　　阿膠(炙/)¶
　　藍青　　　黄連　　　鬼箭羽(一云/鬼臼)黄蘗¶
　　甘草¶
<pb:KR3e0015_WYG_029-25a>¶
　右九味等分𢷬篩以蜜烊膠和併手丸如梧子乾以¶
　飲服十丸日三稍加之卒下疰痢者大良(出第十/五巻中)¶
文仲治熱痢久不差者黄連丸方¶
　　黄連末以雞子白和丸如梧子飲服十丸至二十¶
　　丸日三¶
　　熱毒血痢方六首¶
廣濟療熱毒痢血其痢行數甚數痢出不多腹中刺痛¶
此是熱痢宜生犀角散方¶
<pb:KR3e0015_WYG_029-25b>¶
　　生犀角(末/)　酸石榴皮(熬/)枳實(熬令黄/各三兩)¶
　右三味各異𢷬篩為散以飲服兩三寸匕日再差停¶
　熱食物¶
又療熱毒痢血片臍下絞刺痛方¶
　　升麻　　　地榆　　　茜根　　　黄芩(各六/分)¶
　　犀角(四分/)　生地黄(八分/)梔子(七枚/擘)　薤白(八分/)¶
　　香䜴(二合/)¶
　右九味切以水六升煮取一升五合絞去滓分温三¶
<pb:KR3e0015_WYG_029-26a>¶
　服日再(並出第/四巻中)¶
千金大熱毒純血痢療不可差者方¶
　　黄連(六兩/)¶
　右一味切以水七升煮取二升半夜露著星月下旦¶
　空腹頓服之卧將息不差加黄連二兩更作服之仍¶
　不差者以疳痢法療之佳忌如常¶
又療熱毒下黑血五内攪切痛日夜百行氣絶欲死方¶
　　黄連(一升/)　龍骨　　　白术(各二/兩)　阿膠(炙/)¶
<pb:KR3e0015_WYG_029-26b>¶
　　乾薑　　　當歸　　　赤石脂(各三/兩)附子(一兩/炮)¶
　右八味切以水一斗煮取五升分為五服余以正觀¶
　三年七月十二日忽得此痢至於五日將絶處此藥¶
　入口即定(並出第十/五巻中)¶
古今録驗療熱毒下血及豆汁犀角煎方¶
　　犀角(屑/)　　人參　　　當歸(各三/兩)　黄連(四兩/)¶
　　蜜(一合/)¶
　右五味切以水五升煮取一升去滓内蜜煎三沸分¶
<pb:KR3e0015_WYG_029-27a>¶
　為三服日三忌同(出第十/巻中)¶
文仲治熱毒痢痢血犀角散方¶
　　犀角(三兩/)　石榴皮(三兩/燒)黄連(三兩/)　乾藍(二兩/)¶
　　地榆(二兩/)¶
　右五味𢷬篩為散以米飲服三方寸匕日二服(出第/三巻)¶
　(中/)¶
　　赤痢方四首¶
病源此由腸胃虚弱為風邪所傷則成痢挾熱熱乗於¶
<pb:KR3e0015_WYG_029-27b>¶
血則血流渗入腸與痢相雜下故為赤痢也(出第十/七卷中)¶
集驗療下赤痢方¶
　　秫米(一把/)　鯽魚鮓(二臠/細切)　薤白(一虎口/細切)¶
　右三味合煮如作粥法噉之(古今録騐同/出第四巻中)¶
千金療赤帶下方¶
　　成煎猪膏(三/合)清酒(五合/)¶
　右二味以緩火煎十沸適寒温頓服之取差止¶
又論曰凡痢病通忌生冷酢滑猪雞魚油乳酪酥乾脯¶
<pb:KR3e0015_WYG_029-28a>¶
醬粉醎食所食諸食皆須大熟爛為佳亦不得傷飽此¶
將息之大經也若將息失所聖人不救也(並出第十/五巻中)¶
必效療赤痢方¶
　　香豆䜴(半升/)　黄連(一兩/)¶
　右二味以水一升半浸䜴一日濾取汁碎黄連薄綿¶
　裹䜴汁中煎取强半升空腹頓服即止桑泉蔣尉云¶
　効(出第二/巻中)¶
崔氏治赤痢黄連丸方¶
<pb:KR3e0015_WYG_029-28b>¶
　　陳倉米(四分/)黄連(四分/)　乾薑(四分/)¶
　右三味𢷬篩為末緩火炒令色變以内二顆雞子白¶
　中熟和丸如梧子大空腹服五十丸以好無灰酒温¶
　一盞下之至晩間痢赤色當變白明旦即差(出第三/巻中)¶
　　久赤痢方二首¶
病源久赤痢者由體虚熱乘於血血渗腸間故痢赤腸¶
胃虗不平復其熱不退故經久不差胃氣逆則變為嘔¶
噦也胃虗糓氣衰蠱動侵食則變為&KR0630;也(出第十/七巻中)¶
<pb:KR3e0015_WYG_029-29a>¶
千金療下赤連年方¶
　　地榆　　　䑕尾草(各一/兩)¶
　右二味切以水二升煮取一升分為二服如不差取¶
　屋塵水盡去滓服一升日二服古今録驗服屋塵汁¶
　一小杯餘同此是徐平方療下血二十年者若不止¶
　重服即愈(肘後/同)¶
又方¶
　　鼠尾草　　　薔薇根　　　秦皮(用槲皮/亦得)¶
<pb:KR3e0015_WYG_029-29b>¶
　右三味等分水淹煎去滓以銅器重釡煎成丸如梧¶
　子服五六丸日三稍增差止亦可濃汁服半升(出第/十五)¶
　(巻/中)¶
　　卒下血方七首¶
深師治卒下血晝夜七八行方¶
　　黄連　　　黄蘗(各四/兩)¶
　右二味切以淳苦酒五升煮取一升半分為二服亦¶
　療下痢¶
<pb:KR3e0015_WYG_029-30a>¶
又療卒下血蒲黄散方¶
　　蒲黄(三合/)　當歸(一兩/)　鹿茸(一枚/燒)¶
　右三味𢷬篩為散飲服方寸匕先食日三(並出第一/十六巻中)¶
集驗療卒下血不止方¶
　　龍膽草(一握/)¶
　右一味切以水五升煮取二升半分為五服如不差¶
　更服(出第四/巻中)¶
葛氏療卒下血方¶
<pb:KR3e0015_WYG_029-30b>¶
　　小豆(二升/)¶
　右一味𢷬碎水三升和絞取汁飲之姚云立止¶
又方¶
　　黄連(半兩/)　黄蘗(二兩/)　梔子(二七/枚)¶
　右三味切以酒二升漬一宿去滓煮三沸頓服之(並/出)¶
　(第十六/巻中)¶
崔氏治卒下血不止方¶
　　竈突中塵(一/升)黄連(五兩/)　地榆(三兩/)¶
<pb:KR3e0015_WYG_029-31a>¶
　右三味𢷬篩為散粥飲服方寸匕日再服重者夜一¶
近効治卒下血不問丈夫婦人立効牛角鰓灰散方¶
　　黄牛角鰓(一具燒赤色/出火即青碧)¶
　右一味為細散食前濃煮䜴汁和二錢匕重者日三¶
　神驗¶
　　血痢方六首¶
病源血痢者熱毒乘於血血渗入大腸故也血之隨氣¶
循環經絡通行臟腑當無停積毒熱氣乘之遇腸虗者¶
<pb:KR3e0015_WYG_029-31b>¶
血渗入於腸腸虚則洩故為血痢也身熱者死身寒者¶
生診其關上脉芤大便去血暴下血數升也(出第十/七巻中)¶
廣濟療血痢黄連丸方¶
　　黄連　　　白龍骨(炙/)　禹餘粮　　伏龍肝(各/八)¶
　　(分/)　　　　代赭(研/)　　乾薑(各六/分)¶
　右六味𢷬篩蜜和丸飲服三十丸如梧子漸加至四¶
　十丸差止¶
又療痢鮮血方¶
<pb:KR3e0015_WYG_029-32a>¶
　　茜根　　　黄連　　　地榆(各八/分)　梔子(十四/枚)¶
　　薤白(切/)　　香䜴(各八/分)　犀角(屑六/分)¶
　右七味切以水八升煮取二升分為三服日再(出第/四卷)¶
　(中/)¶
必効療患熱血痢方¶
　　粳米(一升/研)¶
　右一味研碎令米盡取汁可一大升於新磁瓶中盛¶
　取油絹蜜閉頭繋内著井水中令至明飲之傳與人¶
<pb:KR3e0015_WYG_029-32b>¶
　無不差者(出第二/巻中)¶
古今録驗療血痢及膿血方¶
　　黄連(三兩/)¶
　右一味切以清水三升漬一宿旦煎取一升半去滓¶
　分為二服服令須㬰盡(文仲/同)¶
又療下痢鮮血方¶
　　乾地黄　　犀角(屑/)　　地榆(二兩/)¶
　右三味𢷬篩蜜丸如彈子大每服一丸水一升煎取¶
<pb:KR3e0015_WYG_029-33a>¶
　五合去滓温服之¶
又療下血痢地膚散方¶
　　地膚(五兩/)　地榆根　　　黄芩(各二/兩)¶
　右三味𢷬篩為散以水服方寸匕日三(並出第/二巻中)¶
　　久血痢方三首¶
病源此由體虚受熱熱折於血血入腸故成血痢熱不¶
歇胃虚不復故痢血久不差多變嘔噦及為濕&KR0630;(出第/十七)¶
(巻/中)¶
<pb:KR3e0015_WYG_029-33b>¶
崔氏療痢血數十年方¶
　　石灰(三大升/炒令黄)¶
　右一味以水一斗攪令澄清一服一升三服止(出第/三巻)¶
　(中/)¶
小品療下血連嵗不愈方¶
　　黄連(半斤/)¶
　右一味𢷬末以雞子白和為餅微火炙令黄黑復𢷬¶
　篩服方寸匕日三有効下清血痿黄失色醫不能療¶
<pb:KR3e0015_WYG_029-34a>¶
　者皆差(肘後/同)¶
文仲治七八十老人患積痢不斷兼不能飲食方¶
　　人參(四分/)　鹿角(去皮取白作/末炒令黄)¶
　右二味𢷬篩為散平旦以粥清服方寸匕日再(並出/第三)¶
　(巻/中)¶
　　蠱注痢方三首¶
病源此由嵗時寒暑不調則有濕毒之氣傷人隨經脉¶
血氣漸至於藏腑大腸虚者毒氣乘之毒氣挾熱與血¶
<pb:KR3e0015_WYG_029-34b>¶
相摶則成血痢也毒氣侵食於藏腑如病蠱注之狀痢¶
血雜膿瘀黑有片如雞肝與血雜下是也(出第十/七巻中)¶
肘後療苦時嵗蠱注毒下者方¶
　　礬石(熬二/兩)　乾薑　　　附子(炮/)　　黄連(各二/兩)¶
　右四味𢷬篩為散以酒服方寸匕日三不止更服¶
又方¶
　　黄連　　　黄蘗(等分/)¶
　右二味𢷬末蜜丸如梧子大飲服十丸日四服(並出/第二)¶
<pb:KR3e0015_WYG_029-35a>¶
　(卷/中)¶
古今録驗療純痢血如鵞鴨肝并協蠱毒方¶
　　茜根　　　升麻　　　犀角　　　桔梗¶
　　黄蘗　　　黄芩(各三/兩)　地榆　　　蘘荷根(各/四)¶
　　(兩/)¶
　右八味切以酒三升漬一伏時服一升日一服(千金/同未)¶
　(差更作出/第六巻中)¶
　　腸蠱痢方一首¶
<pb:KR3e0015_WYG_029-35b>¶
病源腸蠱痢者冷熱之氣入在腸間先下赤後下白連¶
年不愈侵傷於藏腑下血雜白如病蠱之狀名為腸蠱¶
也(出第十/七巻中)¶
肘後凡病下應先下白後下赤若先下赤後下白為腸¶
蠱方¶
　　牛膝三兩𢷬碎以酒一升漬經宿毎服一兩杯日¶
　　二三服姚同(出第二/巻中)¶
　　膿血痢方七首¶
<pb:KR3e0015_WYG_029-36a>¶
病源夫春陽氣在表人運動勞役凑理則開血氣虚者¶
傷於風至夏又熱氣乘之血性得熱則流散也其遇大¶
腸虚而血渗入焉與腸間津液相摶積熱藴結血化為¶
膿腸虚則泄故成膿血痢也所以夏月多苦膿血痢者¶
腸胃虚也秋冬診其脾脉微濇者為内潰多下血膿又¶
脉懸絶則死滑大則生脉微小者生實急者死脉沉細¶
虚遲者生數急大而有熱者死(出第十/七巻中)¶
肘後療熱病久下痢膿血蘗皮湯方¶
<pb:KR3e0015_WYG_029-36b>¶
　　黄蘗(二兩/)　梔子(二十/枚)　黄連(四兩/)　阿膠(炙二/兩)¶
　右四味切以水六升煮取二升分為三服又一方加¶
　烏梅二十枚(文仲同出/第二巻中)¶
文仲治熱痢及下黄赤水及黄膿血四肢煩皮上冷者¶
方¶
　　黄連(八兩/)　熟艾(一兩/)　黄蘗(四兩/)　黄芩(三兩/)¶
　右四味搗篩為末以黄蠟二兩安一升蜜中煮令消¶
　及煖和藥白飲服六七十丸如小豆日二夜一即驗¶
<pb:KR3e0015_WYG_029-37a>¶
又久下痢膿血方¶
　　赤石脂(一/升)　烏梅(二十/個)　乾薑(四片/)　粳米(一升/)¶
　右四味切以水七升煮取令熟藥成服七合日三(肘/後)¶
　(同並出第/三巻中)¶
刪繁療下焦熱或痢下膿血赤石脂湯方¶
　　赤石脂(八/兩)　烏梅(二十枚/去皮)梔子(十四/枚)　白术¶
　　蜀椒(汗/)　　麻(各三/兩)　　乾薑(二兩/)　粟米(一升/)¶
　右八味切以水一斗二升煮米熟去滓取七升下諸¶
<pb:KR3e0015_WYG_029-37b>¶
　藥煮取五合服之(出第四/卷中)¶
備急葛氏云若挾熱者多下赤膿雜血方¶
　　黄連　　　竈突中塵(各半/兩)¶
　右二味末之酒服方寸匕日三服(肘後云以棗膏和/分作三丸日服一)¶
　(丸姚氏同出/第六巻中)¶
古今録驗療腸澼溏便膿血乾薑散方¶
　　乾薑　　　黄連　　　桂心(各一/分)¶
　右三味搗篩服方寸匕著糜中食日三多膿加薑多¶
<pb:KR3e0015_WYG_029-38a>¶
　血加桂有驗¶
又療中寒下痢膿血附子散方¶
　　蜀附子(一枚/炮)麴　　　乾薑(各三/分)¶
　右三味下篩為散先食以酒服方寸匕日二并療婦¶
　人漏下忌如前(並出第/三巻中)¶
　　赤白痢方六首¶
病源凡痢皆由榮衛不足腸胃虚弱冷熱之氣乘虚而¶
入客於腸間腸虚則泄故為痢也然其痢而赤白者是¶
<pb:KR3e0015_WYG_029-38b>¶
熱乘於血血渗腸内則赤也冷氣入腸摶於腸間津液¶
凝滯則白也冷熱相攻故赤白相雜重者狀如膿涕而¶
血雜之輕者白膿上有赤脉薄血狀如魚腦世謂之魚¶
腦痢也(出第十/七巻中)¶
文仲鹿葺散治青黄白黑魚腦痢日五十行方¶
　　鹿茸(二分/炙)　石榴皮(二/兩)　乾薑(二分/)　棗核中仁¶
　　(七/枚)　　　　赤地利(一兩燒作灰肘後/云赤罽如三指)¶
　右五味𢷬篩為散先食飲服方寸匕日三夜一若下¶
<pb:KR3e0015_WYG_029-39a>¶
　數者可五六服(肘後/同)¶
小品卒久赤白下方¶
　　燒馬屎一丸作灰分服酒水隨意服已試良(肘後/同)¶
深師療赤白下者黄連湯方¶
　　黄連　　　黄蘗　　　乾薑　　　石榴皮¶
　　阿膠(炙各/三兩)　甘草(一兩/炙)¶
　右六味切以水七升煮取二升為三服日再(出第二十/六巻中)¶
延年駐車丸主赤白冷熱痢腹痛方¶
<pb:KR3e0015_WYG_029-39b>¶
　　黄連(六兩/)　乾薑(二兩/)　當歸(三兩/)　阿膠(炙三/兩)¶
　右四味𢷬篩三年酢八合消膠令鎔和併手丸如大¶
　豆以飲服三十丸日再(肘後同出/第七巻中)¶
救急療赤白痢無問新舊入口即斷方¶
　　香䜴心(䜴心謂合䜴其中心者熟而且/好不是去皮取心勿浪用之)¶
　右一味以取䜴煿令乾香𢷬為末壯年者一大升䜴¶
　心為四服小兒量與之(出第九/巻中)¶
必効主赤白痢方¶
<pb:KR3e0015_WYG_029-40a>¶
　　黄連(二兩/)　阿膠(四片/)¶
　右二味以好酒二大升合黄連煎十五沸漉出滓然¶
　後内膠令烊温分三服(出第二/巻中)¶
　　久赤白痢方四首¶
病源久赤白痢者是冷熱乘於血血滲腸間與津液相¶
雜而下甚者腸虚不復故赤白連滯久不差也凢痢久¶
不差脾胃虚弱則變嘔噦胃弱氣逆故嘔也氣逆而外¶
有冷折之不通故噦亦變為&KR0630;蟲食人五藏也三月九¶
<pb:KR3e0015_WYG_029-40b>¶
蟲常居人腸胃腸胃虚則動上食於五藏則心懊憹而¶
悶齒齗唇口並生瘡下食於腸則肛門傷爛而榖道開¶
也輕者可治重者致死(出第十/七巻中)¶
崔氏馬藺子散療赤白痢腹内㽲痛并久水榖痢色白¶
如泔澱悉主之極重者不過三四日必差方¶
　　馬藺子(一升/熬)地榆根皮(八/分)厚朴(炙八/分)　熟艾(八分/)¶
　　赤石脂(一升/)龍骨(十分/)　茯苓(十分/)　當歸(十分/)¶
　右八味搗篩為散一服方寸匕加至四五匕日再夜¶
<pb:KR3e0015_WYG_029-41a>¶
　一白飲服(出第三/巻中)¶
文仲療赤白痢五六年者方¶
　　燒大荆¶
　右一味取瀝服五六合即差(肘後/同)¶
又卒腹痛下赤白數日不絶方¶
　　雞子(一枚扣頭/取黄去白)　　胡粉末(令滿壳燒/焦成劑)¶
　右二味以酒服之(肘後同並出/第三巻中)¶
近効療赤白痢日數十行無問老小方¶
<pb:KR3e0015_WYG_029-41b>¶
　　甘草(二兩/炙)¶
　右一味切以漿水四升煮取一升去滓頓服之¶
　　疳痢方六首¶
必効療冷疳痢方¶
　　取莨菪子(熬令/色黄)¶
　右一味搗為末和臘月猪脂更搗令熟為丸綿裹如¶
　棗許大以内下部因痢出即更内新者不過三度即¶
　差(出第二/卷中)¶
<pb:KR3e0015_WYG_029-42a>¶
古今録驗療五疳蒸下痢方¶
　　苦参(三兩/)　青箱　　　甘草(炙各/三兩)¶
　右三味切以水四升煮取二升半分三灌即愈凡蒸¶
　但服生地黄汁即差¶
又方¶
　　青黛　　　丁香　　　黄連(各等/分)¶
　右三味搗篩用泔淀和為丸口中有瘡含之若下部¶
　有瘡以綿裹内下部日服五六十丸含之令下差¶
<pb:KR3e0015_WYG_029-42b>¶
又方¶
　　丁香　　　麝香(别研/)　石黛　　　石鹽¶
　　山榆仁　　小蘗皮　　桂心　　　乾薑¶
　　青礬石(燒/)　頭髮灰¶
　右十味𢷬為散著瘡上乾者和臘月猪膏煖著療時¶
　行病後食羊肉及肥膩或酒或房而得久蒸絡變為¶
　疳必須攻下部不可輕之¶
又療疳濕痢方¶
<pb:KR3e0015_WYG_029-43a>¶
　　青葙　　　雄黄(研/)　　石硫黄(研/)　蕪荑¶
　　雷丸(各二/兩)　苦參　　　狼牙(各三/兩)　藜蘆(一兩/炮)¶
　右八味𢷬篩為散取如杏仁大内下部中¶
又療疳濕痢神効方¶
　　黄連(三兩/)　零陵香(一兩/半)犀角(屑一/分)　丁香(三十/枚)¶
　　麝香(一大/豆)　牛黄(一大/豆)¶
　右六味以水洗黄連零陵香丁香澄取清水去滓更¶
　以水添滿九升内黄連零陵丁香犀角煮兩沸然後¶
<pb:KR3e0015_WYG_029-43b>¶
　著牛黄麝香煎一沸取一升分作三服如一日服不¶
　盡二日服(又深師以九升先以一升煮添盡九升/取一大升分為三服並出第十巻中)¶
　　久疳痢及久痢成疳方九首¶
廣濟療久患疳痢不差兀子礬散方¶
　　兀子礬(八分/燒)麝香(二分/研)　吳白礬(六分/燒)雲母粉(五/分)¶
　　桂心(二分/)　龍骨(六分/)　無食子(七顆/燒)黄連(八分/)¶
　右八味𢷬篩為散空腹以生薑汁和三錢匕服日再¶
　煮薑湯下¶
<pb:KR3e0015_WYG_029-44a>¶
又療積年疳痢羸瘦面色痿黄方¶
　　石硫黄(研/)　　黄連(各一/兩)　艾(一兩/)　蜜(一升/)¶
　右四味以水二升先煮黄連艾取半升後内石硫黄¶
　末更煮三五沸即絞去滓又内蜜更煎三五沸下分¶
　為三服(並出第/四卷中)¶
必効療積久痢成疳灌方¶
　　樗根(一握浄洗剥白皮𢷬絞取/汁三合取時勿令見風)麻子脂(二合燒/如車脂)¶
　　酢泔淀(二合/)　椒(四分/汗)　　　䜴(二合/)¶
<pb:KR3e0015_WYG_029-44b>¶
　右五味以水六升取椒䜴和煎絞取汁二升和樗汁¶
　麻油泔淀等三味分為兩分用一分灌隔一日更取¶
　餘者復灌其藥欲用時温温即得¶
又療痢初較後膿血或變純白或成魚腦五十日以上¶
或一二年不差變成疳所下如泔淀方¶
　　生羊肝一具¶
　右一味取大酢一年以上者米麥並中年深者佳取¶
　羊肝則去上膜栁葉切朝旦空腹取肝手拈取酢中¶
<pb:KR3e0015_WYG_029-45a>¶
　出吞之覺心悶則止不悶還服之一日之間能不食¶
　粥飯盡一具羊肝者大佳不然除飽吞已外料理如¶
　生肝以薑虀下飯如常法食之日食一具肝不過二¶
　三具即永差後一月不得食熱麫油膩醬猪魚雞肉¶
　等¶
又療疳痢久不差羸瘦著牀欲死方¶
　　新出羊糞(一升/)¶
　右一味以水一升漬經宿明旦絞汁頓服之極重者¶
<pb:KR3e0015_WYG_029-45b>¶
　不過三服¶
又療疳法丈夫婦人小兒久痢百方療不能差此方最¶
効¶
　　丁香　　　麝香　　　黄連(各等/分)¶
　右三味擣篩為散以杏核大取竹筒吹入下部小兒¶
　取核子量力減之不過三四廻差積年久疳痢不差¶
　蔡光州云常用竒効(備急同並出/第三卷中)¶
又療久痢變成疳下部竅生惡瘡惡寒壯熱者方¶
<pb:KR3e0015_WYG_029-46a>¶
　　桃白皮(切一/升)槐白皮(一/升)　苦參(切五/合)　艾¶
　　大棗(十枚/)¶
　右五味以水五升煮取二升半去滓内熊膽棗許大¶
　攪令匀取二升灌下部餘三分服¶
近効新附療久痢及疳痢諸方不差者此方必効¶
　　揀樗根白皮(不拘多少當取時/不宜見狗及風)¶
　右一味細切𢷬如泥取細麫捻作餛飩如小棗勿令¶
　破熟煮吞七枚重者不過七八服皆空腹服之¶
<pb:KR3e0015_WYG_029-46b>¶
又疳痢曉夜無度者方¶
　　取樗根濃汁(一雞子/壳許)¶
　右一味以和粟米泔一雞子殻許灌下部再度即差¶
　其驗若神小孩兒減半用之(醫人褚/球録上)¶
　　數十年痢方一十一首¶
千金療下痢丸主數十年痢下下氣消糓令人能食夏¶
月長時服之令人不霍亂方¶
　　黄連　　　黄蘗　　　桂心　　　大麥蘗(一/升)¶
<pb:KR3e0015_WYG_029-47a>¶
　　(半/)　　　　乾薑(各三/兩)　吴茱萸(四/兩)　蜀椒(汗半/兩)¶
　　麴(一升/熬炒)　　烏梅(二升/半)¶
　右九味𢷬篩蜜和食已飲服如梧子十丸日三服至¶
　二十丸亦可至三十丸¶
又療數十年下痢消糓下氣補羸烏梅肉丸方¶
　　麴(好者一/升炒)　附子(炮二/兩)　大麥蘗(炒一/升)當歸(三兩/)¶
　　桂心(三兩/)　黄連　　　呉茱萸　　烏梅肉¶
　　乾薑(各四/兩)　蜀椒(一兩/汗)¶
<pb:KR3e0015_WYG_029-47b>¶
　右十味𢷬篩蜜和丸如梧子食已飲服十丸日三¶
又四續丸主三十年疰痢骨立萎黄腸滑不療方¶
　　雲實(五合/)　蠟(五兩/白者)　　附子(炮二/兩)　女萎(三兩/)¶
　　龍骨(二兩/)¶
　右五味𢷬篩為末以蠟煎烊以丸藥如梧子飲服五¶
　丸日三不過五六服必差其雲實熬令香(千金名/蠟煎丸)¶
又療三十年下痢所食之物皆不消化或青或黄四肢¶
沉重起即眩倒骨肉消盡兩足逆冷腹中熱苦轉筋起¶
<pb:KR3e0015_WYG_029-48a>¶
止須人扶隂冷無子椒艾丸方¶
　　赤石脂(二兩/研末)熟艾(一升/)　乾薑(三兩/)　蜀椒(三百/枚汗)¶
　　烏梅(三百枚醋/浸剥取肉)¶
　右五味先𢷬篩薑椒為末將熟艾梅肉著一斛酒飯¶
　下蒸令飯熟内乾薑椒末赤石脂末合𢷬三千杵蜜¶
　和丸如梧子飲服十丸日三不差至二十丸加黄連¶
　一升艾一斤¶
又療三十年痢不止方¶
<pb:KR3e0015_WYG_029-48b>¶
　　厚朴(炙/)　　乾薑　　　阿膠(炙各/二兩)　黄連(五兩/)¶
　　石榴皮　　艾葉(各三/兩)¶
　右六味切以水七升煮取二升分再服¶
又療積久三十年常下神効方¶
　　赤松木皮(去上蒼/皮二斗)¶
　右一味為散麫粥和一升服之日三即止不過服一¶
　斗永差秘方三十年痢百日服差良(並出第十/五卷中)¶
古今録驗療三十年寒下及霍亂諸藥所不能療并腸¶
<pb:KR3e0015_WYG_029-49a>¶
滑若是蠱注所中方¶
　　蓼子　　　艾屑(各一/升)　龍膽　　　續斷¶
　　白术(各三/兩)　蜀椒(汗/)　　附子(炮/)　　桂心¶
　　苦参　　　乾薑　　　甘草(炙/)　　䑕尾草(各/二)¶
　　(兩/)¶
　右十二味𢷬篩蜜和一嵗兒服一丸如梧子三嵗兒¶
　服二丸五嵗兒服三丸大人服五丸飲下療寒熱氣¶
　愊愊在胷中卒氣痛繞臍神良¶
<pb:KR3e0015_WYG_029-49b>¶
廪丘公療下痢三十年方¶
　　茯苓　　　乾薑　　　黄連(等分/)¶
　右三味𢷬篩為散蜜和丸如梧子飲服之一日漸增¶
　至百丸苦痢劇者加龍骨附子炮等分一服十丸漸¶
　增之以知為度¶
又當歸湯療三十年下痢止諸痛方¶
　　當歸(一兩/)　生薑(八兩/)　大棗(二十/枚)¶
　右三味以水四升煮取一升半分作三服不差復作¶
<pb:KR3e0015_WYG_029-50a>¶
　之¶
又云吾患痢三十餘年諸療無効唯服此方得愈也¶
安石榴湯療大疰痢及白滯困篤欲死腸已滑醫所不¶
能療方¶
　　乾薑(二兩生/薑倍之)黄蘗(一兩/細切)　石榴(一枚小/者二枚)阿膠(二兩/别研)¶
　　(漬/之)¶
　右四味切以水三升煮取一升二合去滓内膠令烊¶
　頓服不差復作療老小亦良人羸者稍稍復之不必¶
<pb:KR3e0015_WYG_029-50b>¶
　頓盡須臾復服石榴須預取之(肘後同一方無黄蘗/用黄連並出第二卷)¶
　(中/)¶
又深師療久痢方¶
　　龍骨　　　赤石脂　　無食子(各六/分)地榆(三分/)¶
　　熟艾(三月者/良三分)橡子　　　黄蘗(各五/分)¶
　右七味𢷬篩蜜和丸如梧子空腹飲服四十五十丸¶
　日二服稍加至六十丸¶
　　休息痢方五首¶
<pb:KR3e0015_WYG_029-51a>¶
病源休息痢者胃管有停飲因痢積久或冷氣或熱氣¶
乘之氣動於飲則飲動而腸虚受之故為痢也冷熱氣¶
調其飲則静而痢亦休也腸胃虚弱易為冷熱其邪氣¶
或動或静故其痢乍發乍止謂之休息痢也(出第十/七巻中)¶
肘後療休息痢方¶
　　黄連(切/)　　龍骨(如鴨子/大一枚)膠(如掌/大炙)　　熟艾(一把/)¶
　右四味水五升煮三物取二升去滓乃内膠膠烊分¶
　再服濃煮乾艾葉亦佳又當煮忍冬米和作飲飲之¶
<pb:KR3e0015_WYG_029-51b>¶
又方¶
　　乾地榆(一斤/)　附子(一兩/炮)¶
　右二味以酒一斗漬五宿飲一升日三服盡更作¶
又方¶
　　龍骨(四兩/)¶
　右一味搗如小豆以水五升煮取二升半冷之分為¶
　五服又以米飲和為丸服十丸(文仲同並出/第二卷中)¶
文仲葛氏若久下經時不愈者此名為休息下療之方¶
<pb:KR3e0015_WYG_029-52a>¶
　　取大骨¶
　右一味炙令黄焦𢷬篩飲服方寸匕日三愈(肘後備/急同)¶
胡洽麴蘗丸療數十年休息痢下不能食消糓下氣療¶
虚羸方¶
　　麥蘗(炒/)　　麴(炒各/一升)　　附子(炮/)　　桂心¶
　　烏梅肉(各二/兩)人參　　　茯苓(各四/兩)¶
　右七味𢷬篩蜜和為丸如梧子食前飲服十丸日三¶
　稍稍增之(肘後備急同並/出第三巻中)¶
<pb:KR3e0015_WYG_029-52b>¶
　　腹肚不調痢一首¶
廣濟療冷熱不調痢膿水方¶
　　人参　　　乾薑　　　枳實(炙各/四兩)　厚朴(炙/)¶
　　龍骨　　　赤石脂　　黄連　　　苦参(各六/分)¶
　　黄芩(五分/)¶
　右九味𢷬篩蜜九空腹以飲服如大豆十五丸日二¶
　漸加(出第三/巻中)¶
　　洩痢不禁不斷及日數十行方三首¶
<pb:KR3e0015_WYG_029-53a>¶
集驗結腸丸療熱毒下不斷不問久新悉療之方¶
　　苦参　　　橘皮　　　獨活　　　阿膠(炙/)¶
　　芍藥　　　乾薑　　　黄蘗　　　甘草(炙/)¶
　　鬼臼(各四/分)¶
　右九味搗篩蜜與膠共烊以和丸併手捻作丸如梧¶
　子暴燥以飲服十丸日三不知稍加此方亦療諸疰¶
　下及卒下悉効¶
又禆脾丸療脾滑胃虚弱洩下不禁飲食不消雷鳴絞¶
<pb:KR3e0015_WYG_029-53b>¶
痛方¶
　　附子(炮一/兩)　蜀椒(汗一/兩)　桂心(二兩/)　赤石脂¶
　　黄連　　　人參　　　乾薑　　　茯苓¶
　　大麥蘗　　陳麫(炒/)　　石槲　　　當歸(各二/兩)¶
　　鍾乳(三兩/研)¶
　右十三味𢷬篩蜜和以酒服十丸如梧子日三稍稍¶
　加之(出第四/巻中)¶
文仲療五勞及飽食房室傷胃令人大便數至溷而不¶
<pb:KR3e0015_WYG_029-54a>¶
能便日數十行劇者下血并婦女産後餘疾腹絞痛方¶
　　附子(一枚/炮)¶
　右一味以猪脂如雞子黄大煎附子裂為候削去上¶
　黑皮𢷬篩蜜和丸先食服如大豆三丸日三稍加可¶
　至十丸當長服之永不痢(出第三/巻中)¶
　　下焦虚寒及逺血近血方二首¶
崔氏療下焦寒損或先見血後便此為逺血或痢不痢¶
伏龍肝湯方¶
<pb:KR3e0015_WYG_029-54b>¶
　　伏龍肝(五合/研)甘草(一兩/炙)　乾地黄(五/兩)　燒髮灰(屑/三)¶
　　(合/)　　　　黄芩　　　乾薑　　　生槲皮¶
　　阿膠(各二/兩炙)　牛膝¶
　右九味切以水七升煮七物取三升去滓下阿膠更¶
　煎取烊乃下髮分作三服¶
又療下焦虚寒損或前便轉後見血此為近血或痢下¶
或不痢好因勞冷而發續斷湯方¶
　　續斷　　　當歸　　　桔梗　　　阿膠(炙/)¶
<pb:KR3e0015_WYG_029-55a>¶
　　桂心(炙三/兩)　乾薑　　　乾地黄　　芎藭(各四/兩)¶
　　蒲黄(一/升)　　甘草(二兩/炙)¶
　右十味切以水九升煮八物取三升五合去滓下阿¶
　膠更烊膠取沸下蒲黄分為三服(並出第/四卷中)¶
　　下痢食完出及上入下出方一首¶
范汪温中湯療寒下食完出方¶
　　甘草(炙/)　　乾薑(各三/兩)　蜀椒(八十/枚汗)　附子(一枚/炮)¶
　右四味切以水二升煮取一升分為再服若嘔内橘¶
<pb:KR3e0015_WYG_029-55b>¶
　皮半兩小與老皆取服之良(出第十/五卷中)¶
　　下痢腸滑方三首¶
范汪苦酒白丸療赤白滯下腸已滑日數十行者方¶
　　女萎　　　半夏(洗各/二兩)　附子(炮/)　　藜蘆(炙去頭/各一兩)¶
　右四味𢷬合下篩和以十年苦酒頓丸如梧子若有¶
　下者飲服三丸日三不知稍稍增之(出第十/五卷中)¶
集騐療下痢腸滑飲食及服藥皆完出猪肝丸方¶
　　猪肝(一斤煮/焙乾)黄連　　　阿膠(炙/)　　烏梅肉(各/二)¶
<pb:KR3e0015_WYG_029-56a>¶
　　(兩/)　　　　胡粉(七棊/子)¶
　右五味𢷬下篩蜜和酒服十五丸如梧子日三稍加¶
　亦可散服(葛氏文仲胡洽同肘後云/亦可散服出第四巻中)¶
千金療下痢絞痛腸滑不可差方¶
　　黄連(六兩/)　阿膠　　　鼠尾草　　當歸¶
　　乾薑(各三/兩)¶
　右五味切以酒七升煮取三升去滓温分三服若熱¶
　不絞痛去乾薑加當歸以水煮之(出第十/五卷中)¶
<pb:KR3e0015_WYG_029-56b>¶
　　大注痢及赤白困篤腸滑方二首¶
深師卒大注痢及赤白滯下困篤欲死腸已滑方¶
　　乾薑(二兩生/者焙)黄蘗　　　石榴皮(各一/兩)阿膠(二兩/半)¶
　　淡䜴(一升/)　前胡(四兩/)¶
　右六味切以水三升煮取三合去滓内膠頓服不差¶
　更作無毒宜老小羸人稍稍服之此湯兼療傷寒大¶
　下及赤白困篤亦皆主之(出第二十/六巻中)¶
范汪療得病羸劣服藥不愈因作腸滑下痢膿血日數¶
<pb:KR3e0015_WYG_029-57a>¶
十行腹中絞痛身熱如火頭痛如破其脉如濇方¶
　　黄連(四兩/)　苦參(二兩/)　阿膠(一兩/)¶
　右三味咀㕮以水一斗煮取二升去滓適寒温服二¶
　合日三少少益至半升服湯盡者復合以愈為度曾¶
　試驗(古今録/驗同)¶
　　痢兼渴方二首¶
病源夫水糓之精化為血氣津液以飬藏腑藏腑虚受¶
風邪邪入於腸胃故痢痢則津液空竭藏腑虚燥故痢¶
<pb:KR3e0015_WYG_029-57b>¶
而兼渴也渇而引飲即痢不止翻溢水氣脾胃已虚不¶
能剋消水水氣流溢浸漬肌肉則變成膿也(出第十/七卷中)¶
必効療痢兼渇方¶
　　麥門冬(三兩/去心)　烏梅(二大/枚)¶
　右二味以水一大升煮取强半絞去滓待冷細細咽¶
　之即定仍含之(出第二/巻中)¶
古今録驗療熱渴痢方¶
　　冬𤓰(一枚/)¶
<pb:KR3e0015_WYG_029-58a>¶
　右一味以黄土厚一尺火炮穩約以水爛去土浄洗¶
　絞取服之¶
　　許仁則痢方七首¶
許仁則云此病有數種有水痢有糓痢有血痢有膿痢¶
有膿血相和痢者有腸澼痢其水痢者本由脾氣熱消¶
糓作水糓氣不得消便生此痢糓痢者由脾氣冷糓氣¶
不消而生此痢血痢者由毒熱在腹血流入腸致有此¶
痢膿痢者由積冷所致膿血相和痢者由冷熱相擊便¶
<pb:KR3e0015_WYG_029-58b>¶
致此痢腸澼痢者由積冷在腸腸間垢涕不能自固便¶
有此痢色數雖多其源則一皆縁飲食不節將息失宜¶
也¶
又水痢之候心腹甚痛食無妨但食後即痢食皆化盡¶
唯變作水糓無期度多食多下少食少下有此伏者宜¶
依後黄芩等五味散服之方¶
　　黄芩　　　黄連　　　黄蘗(各五/兩)　黄茋(四兩/)¶
　　龍骨(六兩/)¶
<pb:KR3e0015_WYG_029-59a>¶
　右藥𢷬篩為散以飲下之初服一方寸匕日二服稍¶
　稍加至二三匕服差乃止¶
又糓痢之候痢無期度食不消化腹痛毎過冷便發有¶
此疾候者宜依後附子等五味散主之方¶
　　附子(炮/)　　細辛　　　白术(各五/兩)　乾薑(四兩/)¶
　　神麴(一升/)¶
　右藥𢷬篩為散以飲下之初服一方寸匕日再服稍¶
　稍加至二三匕良¶
<pb:KR3e0015_WYG_029-59b>¶
又血痢之候小腹絞痛無期度食不住如水但兼血而¶
下有此患者宜依後方¶
犀角五味散方¶
　　生犀角(末五/兩)阿膠(炙四/兩)　黄蘗(四兩/)　艾葉¶
　　乾薑(各三兩一/作乾藍)¶
　右藥搗篩為散以飲下之初服一方寸匕日再服稍¶
　稍加至二三匕良¶
又膿痢之候腹亦刺痛食亦不大稀但大便兼膿遇冷¶
<pb:KR3e0015_WYG_029-60a>¶
而劇有此候者宜依後神麴等五味散服之良¶
　　麴末(一升/)　乾薑(六兩/)　丁香　　　豆蔲(各四/兩)¶
　　髙良薑(五兩/)¶
　右藥𢷬篩為散以飲下之初服一方寸匕日再服稍¶
　稍加至二三匕良¶
又膿血相和痢候食不甚稀毎出膿血與食相兼腹亦¶
小痛有此候者宜依後黄茋等五味散服之方¶
　　黄芪(六兩/)　赤石脂(八/兩)　厚朴(五兩/炙)　乾薑¶
<pb:KR3e0015_WYG_029-60b>¶
　　艾葉(炙各/二兩)¶
　右藥𢷬篩為散以飲下之初服一方寸匕日再服稍¶
　稍加至二三匕良¶
又腸澼痢候食稀或稠便但似膿每便極滑痢有常期¶
有如此者宜依後豆蔲子等八味散服之方¶
　　豆蔲子　　丁香(各三/兩)　細辛　　　附子(炮/)¶
　　乾薑(各四/兩)　人参　　　黄茋(各五/兩)　赤石脂(六/兩)¶
　右藥搗篩為散以飲下之初服一方寸匕日再稍稍¶
<pb:KR3e0015_WYG_029-61a>¶
　加至二三匕良¶
又前件諸痢患無新舊如藥療之暫差還發此疾縦以¶
新藥止之終存其根本由腸胃中冷熱不調病根固結¶
必須湯藥滌之以洩病勢痢後更以藥物補助之有此¶
候者宜依後附子等六味湯以利之後服髙良薑十味¶
散以補之方¶
　　附子(炮/)　　細辛　　　甘草(炙/)　　人參(各二/兩)¶
　　乾薑(三兩/)　大黄(五兩/)¶
<pb:KR3e0015_WYG_029-61b>¶
　右藥切以水七升煮取二升四合去滓分温三服服¶
　如人行十里久一服此湯當得快利利中有惡物如¶
　魚腦狀或如桃李但異於常利勿怪之將息經三四¶
　日宜合後髙良薑等十味散服之方¶
　　髙良薑　　細辛　　　黄茋　　　白术¶
　　苦参(各五/兩)　丁香(二兩/)　人参　　　乾薑(各四/兩)¶
　　豆蔲子(三/兩)　赤石脂(六兩/)¶
　右藥𢷬篩為散以飲下之初服一方寸匕日再服之¶
<pb:KR3e0015_WYG_029-62a>¶
　稍稍加至二三匕(並出上/卷中)¶
　¶
　¶
　¶
　¶
　¶
　¶
　¶
<pb:KR3e0015_WYG_029-62b>¶
　¶
　¶
　¶
　¶
　¶
　¶
　¶
　外臺秘要方卷二十五¶
