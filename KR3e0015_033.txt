# -*- mode: mandoku-view; -*-
#+TITLE: 外臺祕要方
#+DATE: 2015-08-24 23:04:24.527057
#+PROPERTY: ID KR3e0015
#+PROPERTY: BASEEDITION WYG    
#+PROPERTY: JUAN 卷二十九
<pb:KR3e0015_WYG_033-1a>¶
欽定四庫全書¶
　外臺秘要方卷二十九¶
　　　　　　　　　　　　　唐　王燾　撰¶
　　從髙墮下方三首¶
千金療丈夫從髙墮下傷五藏㣲者唾血甚者吐血及¶
金瘡傷絶崩中皆主之方¶
　　阿膠(炙/)　　乾薑(各二/兩)　艾葉　　　芍藥(各三/兩)¶
　右四味切以水八升煮取三升去滓入膠令消分二¶
<pb:KR3e0015_WYG_033-1b>¶
　服羸人三服女人産後崩中傷下血過多虚喘腹中¶
　絞痛下血不止服之悉愈¶
又療從髙墮下㵼血及女人崩中方¶
　　當歸(二分/)　大黄(一分/)¶
　右二味擣為散酒服方寸匕日三(范汪同並出第二/十六卷中)¶
千金翼膠艾湯主男子傷絶或從髙墮下傷五藏微者¶
唾血甚者吐血及金瘡經内絶者方¶
　　阿膠(炙/)　　艾葉　　　芍藥　　亁地黄(各三/兩)¶
<pb:KR3e0015_WYG_033-2a>¶
　　亁薑　　　當歸　　　甘草(炙/)　芎藭(各二兩/)¶
　右八味切以水八升煮取三升去滓内膠令烊分再¶
　服羸人三服此湯正主婦人産後崩中傷下血多虚¶
　喘欲死腹痛血不止者服之良(出第十九卷中/)¶
　　從髙墮下瘀血及折傷内損方一十八首¶
廣濟療從髙墮下内損瘀血消血散方¶
　　蒲黄(十分/)　當歸　　　亁薑　　　桂心(各八/分)¶
　　大黄(十二/分)　䖟蟲(四分去足翅熬/)¶
<pb:KR3e0015_WYG_033-2b>¶
　右六味𢷬為散空腹以酒服方寸七日再漸漸加至¶
　一七半忌生葱猪犬肉(出第四卷中/)¶
肘後療卒從髙墮下瘀血脹心面青短氣欲死方¶
　　取胡粉一錢七以水服之(備急文仲同/)¶
又方¶
　　煮大豆或小豆令熟飲汁數升和酒服之彌佳(千/金)¶
　　(備急文仲同一云大豆二升煮令熟取汁二升去/豆以醇酒六七升和飲之一日飲盡小豆亦佳)¶
又方¶
<pb:KR3e0015_WYG_033-3a>¶
　　生乾地黄二兩熬末以酒服之¶
又方¶
　　生地黄𢷬取汁服一升或二升尤佳¶
又方¶
　　烏鵶趐羽二七枚燒末酒和服之即當吐血也如¶
　　得左羽尤佳¶
又療從髙墮下若為重物所頓笮得瘀血方¶
　　豆豉三升沸湯二升漬之食頃絞去滓内蒲黄三¶
<pb:KR3e0015_WYG_033-3b>¶
　　合攪調頓服之不過三四服神良(刪繁小品文仲同/備急集驗千金)¶
又方¶
　　烏梅五升去核以飴糖五升煮稍稍食之自消(文/仲)¶
　　(備急千金同/)¶
又方¶
　　取茅連根葉𢷬絞取汁一二升服之不過三四服¶
　　愈冬用根¶
又方¶
<pb:KR3e0015_WYG_033-4a>¶
　　刮琥珀屑酒服方寸七取蒲黄二三七日四五服¶
　　良¶
又方¶
　　末鹿角酒服三方寸匕日三(千金同/)¶
又方¶
　　取敗蒲薦燒灰以酒服方寸匕(並出第三卷中/)¶
深師療從髙墮下傷内血在腹聚不出療下血方¶
　　取好大黄(二兩/)　桃仁(三十枚/)¶
<pb:KR3e0015_WYG_033-4b>¶
　右二味𢷬以水五升煮取三升分為三服去血後作¶
　地黄酒服隨能服多少益血過百日成微堅者不可¶
　復下之虚極殺人也¶
又療墮落瘀血桃枝湯方¶
　　桃枝(一□中/指長剉)　芒硝(五分/)　大黄(四兩/)　　　當歸¶
　　甘草(炙/)　　　桂心(各二/兩)　䖟蟲(二十枚去/趐足熬)　水蛭(二十/枚熬)¶
　　桃仁(五十枚去/尖皮熬)¶
　右九味㕮咀以水八升煮取三升去滓温分三服内消¶
<pb:KR3e0015_WYG_033-5a>¶
又療墮落積瘀血消血理中膏方¶
　　大黄(二兩/)　猪脂(二斤/)　桂心(一兩/)　乾薑(一兩/)¶
　　當歸(二兩/)　通草　　亂髪(各一兩/)¶
　右七味切以膏煎髪令消盡𢷬藥下篩須令絶細下¶
　膏置地内諸藥攪勻微火煎之三上三下即藥成去¶
　滓以好酒服一兩日二服一方不去滓(並出第二十/六卷中)¶
千金療從髙墮下及被木石所迮或因落馬凡是傷損¶
血瘀凝積氣急欲絶無不療方¶
<pb:KR3e0015_WYG_033-5b>¶
　　净土五升蒸之令極熱分半以故布數重褁之熨¶
　　病上勿令大熱恐破肉候冷即易之以痛止即已¶
　　但有損傷並以此法療之神効已死不能言者亦¶
　　活三十年亦差¶
又療從髙墮下損有瘀血方¶
　　蒲黄(八兩/)　附子(一兩炮去皮末/)¶
　右二味為散以酒服五六錢匕日三不知増之(並出/)¶
　(第二十六卷中/)¶
<pb:KR3e0015_WYG_033-6a>¶
近効土質汗療折傷内損有瘀血毎天隂則疼痛兼療¶
産婦産後諸疾神効方(開寳本草云質汗主金瘡傷折/瘀血内損補筋消惡血下血婦)¶
(人産後諸血並酒消服之亦敷病處出西蕃如凝血蕃/人煎甘草松淚檉乳地黄並熱血成之今以益母成煎)¶
(故謂之土質汗也/)¶
三月採益母草一重擔(一名夏枯草/)¶
　右一味揀擇去諸雜草及乾葉以新水凈洗於箔上¶
　攤曬令水盡則用手捩斷可長五寸勿用刀切即置¶
　鑊中量水兩石令水髙草三二寸則縱火煎候益母¶
<pb:KR3e0015_WYG_033-6b>¶
　草糜爛水三分减二漉去草取五六斗汁㵼入盆中¶
　澄之半日以綿濾取清汁盆中滓澱並盡棄之其清¶
　汁於小釜中慢火煎取一斗如稀餳毎取梨許大煖¶
　酒和服之日再服和羹粥喫並得如逺行不能將稀¶
　煎去即更錬令稠硬停作小丸服之七日内則疼痛¶
　漸瘳二七日平復或有産婦惡露不盡及血運一兩¶
　服即差其藥兼療風益心力無所忌(鄭長史處吏部/)¶
　(李郎中服之得力/)¶
<pb:KR3e0015_WYG_033-7a>¶
　　墜損方三首¶
廣濟療墜損骨肉苦疼痛不可忍方¶
　　故馬氊兩段其氊欲得故膩者於鐺中以酒五六¶
　　升著一抄鹽煮令熱即内氊於鐺中看氊熱便用¶
　　褁所損處冷即易之勿令久熱傷肉如是三五遍¶
　　痛定即止仍服止痛藥散即漸差¶
又療男子虚勞墜傷内損吐血不止欲死面目黒如漆¶
者悉主之方¶
<pb:KR3e0015_WYG_033-7b>¶
　　黄芪　　　芎藭　　　當歸　　　芍藥(各三/兩)¶
　　甘草(三兩/灸)　生薑(八兩/)¶
　右六味切以水九升煮取二升五合去滓分温三服¶
　服别相去六七里(並出第四卷中/)¶
近効療墜損方¶
　　生地黄一斤分為三分¶
　右毎服取一分熬令焦黄以酒半升煎一兩沸絞去¶
　滓令温煖得所食前日三無所忌馬墜亦療之¶
<pb:KR3e0015_WYG_033-8a>¶
　　墜落車馬方六首¶
肘後療忽落馬墮車及墜屋坑崖腕傷身體頭面四肢¶
内外切痛煩躁呌喚不得卧方¶
　　急覔䑕矢無問多少燒𢷬末以猪膏和塗封痛處¶
　　急褁之仍取好大黄如雞子大以亂髪褁上如鴨¶
　　子大以人所裁白越布衫領巾間餘布以褁髪外¶
　　乃令火燒煙斷𢷬末屑薄以酒服日再三無越布¶
　　餘布可強用常當預備此物為要(備急集驗古今録/驗同出第三卷中)¶
<pb:KR3e0015_WYG_033-8b>¶
千金療凡人墜落車馬心腹積血唾吐血無數方¶
　　亁藕根末酒服方寸匕日三如無取新者𢷬取汁¶
　　服之尤妙¶
又療墮馬及樹崩瘀血腹滿短氣方¶
　　大豆五升水一斗煮得二升半去豆頓服劇者不¶
　　過三服(並出第二十六卷中/)¶
千金翼療落馬墮車及諸傷腕折臂脚疼痛不止方¶
　　黄茋　　　芍藥(各三/兩)　乾地黄　　當歸¶
<pb:KR3e0015_WYG_033-9a>¶
　　附子(炮/)　　通草　　　續斷　　　桂心¶
　　乾薑(各二/兩)　蜀椒(一合/汗)　烏頭(半兩/炮)¶
　右十一味𢷬為散先食酒服五分匕日三忌如常法¶
　(本方有大黄一兩又云服方寸匕出第十九卷中/)¶
救急療墜馬落車被打傷腕折臂呼喚痛聲不絶服此¶
散呼噏之間不復大痛三日筋骨相連當歸散方¶
　　當歸(熬令/香)　桂心　　　甘草(炙/)　　蜀椒(汗各/二分)¶
　　芎藭(六分/熬)　附子(炮/)　　澤蘭(熬各一分/)¶
<pb:KR3e0015_WYG_033-9b>¶
　右七味𢷬為散酒服方寸匕日三小兒被奔車馬所¶
　損裂其膝皮肉決見骨即絶死小蘇啼不可聽聞服¶
　之便眠十數日便行走其神驗如此忌同前方(千金/)¶
　(翼深師同出第六卷中/)¶
近効療墮馬内損方¶
　　取㕎藥一小兩𢷬為末牛乳一盞煎五六沸和服¶
　　李諫議云㕎藥以羊肉汁和服一日内不用喫菜¶
　　極効(出第一卷中/)¶
<pb:KR3e0015_WYG_033-10a>¶
　　折骨方三首¶
肘後療凡脫折折骨諸瘡腫者慎不可當風卧濕及多¶
自扇若中風則發痓口噤殺人若已中此覺頸項強身¶
中急束者急服此方¶
　　竹瀝飲三二升若口已噤者可以物拗開内之令¶
　　下禁冷飲食及飲酒竹瀝卒燒難得多可合束十¶
　　許枚併燒中央兩頭承其汁投之可活(小品備急/)¶
　　(文仲古今録驗同出第三卷中/)¶
<pb:KR3e0015_WYG_033-10b>¶
千金療腕折骨痛不可忍方¶
　　取大麻根葉無問多少擣取汁飲一小升無生青¶
　　者以乾者煮取汁服亦主墮墜打搥瘀血心腹脹¶
　　滿短氣良(出第二十六卷中/)¶
救急療骨折接令如故不限人畜也方¶
　　取鈷䥈銅錯取末仍擣以絹篩和少酒服之亦可¶
　　食物和服之不過兩方寸匕以来任意斟酌之(出/第)¶
　　(九卷中/)¶
<pb:KR3e0015_WYG_033-11a>¶
　　傷筋方三首¶
千金療被傷筋絶方¶
　　取蟹頭中腦及足中髓熬之内瘡中筋即續生¶
又方¶
　　𢷬葛根汁飲之葛白屑熬令黄敷瘡止血(並出第二/十六卷中)¶
救急續斷筋方¶
　　取旋覆草根浄洗去上擣量瘡大小取多少敷之¶
　　日一易之以差為度(必効同出第九卷中/)¶
<pb:KR3e0015_WYG_033-11b>¶
　　筋骨俱傷方七首¶
肘後療腕折四肢骨破碎及筋傷蹉跌方¶
　　爛𢷬生地黄熬之以褁折傷處以竹片夾褁之令¶
　　遍病上急縳勿令轉動一日可十易三日即差(千/金)¶
　　(刪繁備急文仲古今録驗同/)¶
又方¶
　　取生栝樓根𢷬之以塗損上以重布褁之熱除痛¶
　　止(備急同/)¶
<pb:KR3e0015_WYG_033-12a>¶
又方¶
　　𢷬大豆末合猪膏和塗之乾即易之(並出第三卷/中)¶
深師療折腕傷筋骨槐子膏方¶
　　槐子中仁　秦芁　　　白术　　　續斷(各一/兩)¶
　　桂心(六分/)　巴豆(十枚去/皮心熬)　大附子(一枚/炮)¶
　右七味㕮咀以醇苦酒漬槐子等一宿以成錬猪脂¶
　二斤於微火上煎三上三下候膏成絞去滓温酒服¶
　棗子許一枚日三并塗敷忌生葱猪肉冷水蘆笋桃¶
<pb:KR3e0015_WYG_033-12b>¶
　李雀肉等(出第二十卷中/)¶
千金療四肢骨碎及傷筋蹉跌方¶
　　生地黄多少熟𢷬熬以裹傷骨處頻易(古今録驗/同)¶
又方¶
　　豉三升以水七升漬之絞去滓取汁飲止煩悶(古/今)¶
　　(録驗同/)¶
又方¶
　　乾地黄　　當歸　　　獨活　　　苦參(各二/兩)¶
<pb:KR3e0015_WYG_033-13a>¶
　右四味𢷬末以酒服方寸匕日三服(並出第二十六/卷中)¶
　　折腕方一首¶
深師卓氏膏¶
　　大附子(四枚生用去皮/)¶
　右一味切苦酒漬三宿以脂膏一斤煎之三上三下¶
　膏成敷之亦療卒中風口噤頸項強(出第二十六卷/中)¶
　　折腕瘀血方四首¶
千金療折腕瘀血方¶
<pb:KR3e0015_WYG_033-13b>¶
　　䖟蟲(去足/趐熬)　牡丹(等分/)¶
　右二味為散以酒服方寸匕血化成水¶
又方¶
　　大黄(六兩/)　桂心(二兩/)　桃仁(六十枚去皮/)¶
　右三味切以酒六升煮取三升分三服當下血差(並/出)¶
　(第二十六卷中/)¶
千金翼療折腕瘀血方¶
　　菴䕡草汁飲之亦可作散服(出第十九卷中/)¶
<pb:KR3e0015_WYG_033-14a>¶
古今録驗療折腕瘀血方¶
　　蒲黄(一升/)　當歸(二兩/)¶
　右二味𢷬散酒服方寸匕日三先食服之(千金同出第/三十四卷中)¶
　　蹉跌方三首¶
深師療蹉跌補絶復傷地黄散方¶
　　亁地黄(十分/)　桂心　　亁薑　　　芎藭¶
　　甘草(灸/)　　　當歸(各二/分)芍藥(五分/)¶
　右七味𢷬為散先食以酒服方寸匕日三服¶
<pb:KR3e0015_WYG_033-14b>¶
又方¶
　　大豆(熬令/黒)　大黄(各二/兩)　桂心(一兩/)¶
　右三味𢷬為散分為三劑酒和服忌生葱又大黄一¶
　兩生地黄三兩切熬以水酒二升煮取一升頓服之¶
　差(出第二十六卷中/)¶
范汪蹉跌膏兼療金瘡方¶
　　當歸　　　續斷　　　附子(去皮/)　細辛¶
　　甘草(灸/)　　通草　　　芎藭　　　白芷¶
<pb:KR3e0015_WYG_033-15a>¶
　　牛膝(各二/兩)　蜀椒(二合/)¶
　右十味㕮咀以猪膏二斤煎以白芷色黄膏成絞去¶
　滓日再以摩損處(出第十卷中/)¶
　　被打有瘀血方一十三首¶
肘後療若為人所打舉身盡有瘀血方¶
　　刮青竹皮(二升/)　亂髪(如鷄子大/四枚燒灰)　延胡索(二兩/)¶
　右三味𢷬散以一合酒一升煎三沸頓服日三四(備/急)¶
　(范汪同/)¶
<pb:KR3e0015_WYG_033-15b>¶
又療被打撃有瘀血在腹内久不消時時發動方¶
　　大黄(二兩/)　乾地黄(四兩/)¶
　右二味𢷬散為丸以酒服三十丸日再為散服亦妙¶
　(備急文仲小品范汪等同並出第三卷中/)¶
范汪療被打有瘀血方¶
　　大黄(二兩/)　桃仁(去尖/皮熬)　䖟蟲(各二十一枚/去足趐熬)¶
　右三味𢷬蜜丸四丸即内酒一升煎取七合服之(備/急)¶
　(肘後同/)¶
<pb:KR3e0015_WYG_033-16a>¶
又方¶
　　薑葉(切一/升)　當歸(三兩/)¶
　右二味為末以酒服方寸匕日三(並出第十卷中/)¶
備急若久血不除變成膿者宜此方¶
　　大黄(三兩/)　桃仁(三十枚去皮尖/)¶
　右二味切以水五升煮取三升分三服當下膿血不¶
　盡更作(文仲肘後同/)¶
又若久宿血在諸骨節及脅肋外不去者方¶
<pb:KR3e0015_WYG_033-16b>¶
　　牡丹　　　䖟蟲(去足熬/等分)¶
　右二味𢷬末以酒服方寸匕血化成水(小品文仲千金並/翼古今録驗同)¶
又方¶
　　大黄(如雞子/一枚)　蚯蚓矢(一合/)¶
　右二味酒半升煮取三沸服之¶
又方¶
　　鐵一斤酒三升煮取一升服之又燒令赤投酒服¶
　　之(小品文仲肘後同出第八卷中/)¶
<pb:KR3e0015_WYG_033-17a>¶
千金療被打傷破腹中有瘀血方¶
　　蒲黄(一升/)　當歸　　　桂心(各二兩/)¶
　右三味𢷬散以酒服方寸匕日三夜一不能酒飲服¶
　之(劉消子方/)¶
又方¶
　　𢷬莨菪子末以敷瘡上¶
又凡有瘀血者其人喜㤀不欲聞人聲胷中氣塞短氣¶
方¶
<pb:KR3e0015_WYG_033-17b>¶
　　甘草(一兩/灸)　茯苓(二兩/)　杏仁(五合/)¶
　右三味切以水一斗煮取三升分為三服(范汪同/)¶
又被歐擊損傷聚血腹滿方¶
　　豉一升以水二升煮三沸去滓再服不瘥重服之¶
　　(范汪同並出第二十六卷中/)¶
張文仲劉涓子療被打腹中瘀血白馬蹄散方¶
　　白馬蹄燒令烟斷𢷬末以酒服方寸匕日三夜一¶
　　亦療婦人瘀血消化為水(肘後備急千金同/)¶
<pb:KR3e0015_WYG_033-18a>¶
　　被打損青腫方七首¶
千金療被打頭眼青腫方¶
　　用新熱羊肉敷之¶
又方¶
　　大豆黄末和敷之¶
又方¶
　　牆上朽骨唾於石上研摩塗之乾即易¶
又方¶
<pb:KR3e0015_WYG_033-18b>¶
　　釜月下土細末塗之¶
又方¶
　　羊皮上卧之¶
又方¶
　　炙肥猪肉令熱搨上又炙猪肝貼之亦佳(出第二十/六卷中)¶
文仲療被打青腫方¶
　　以水磨桂塗之赤則以牆中朽骨磨塗之則平復¶
　　也(梁都督侍中傳効也出第八卷中/)¶
<pb:KR3e0015_WYG_033-19a>¶
　　許仁則療吐血及墮損方三首¶
許仁則論曰此病有兩種一者縁墮打損内傷而致此¶
病一者縁積熱兼勞而有此病若内傷自須依前墮墜¶
内損大便血等諸方救之若積熱累勞吐血狀更無餘¶
候但覺心中悁悁似欲取吐背上煩熱便致此病宜依¶
後雞蘇七味湯桑白皮八味散療之方¶
　　鷄蘇(五兩/)　　生地黄(切/)　青竹筎(各一/升)　生薑¶
　　桑白皮(各六/兩)　小薊根(切六/合)　生葛根(切六/合)¶
<pb:KR3e0015_WYG_033-19b>¶
　右藥切以水九升煮取三升去滓分温三服服别相¶
　去如人行十里久若一劑得力欲重合服至四五劑¶
　尤佳隔三四日服一劑如未定則宜合後桑白皮八¶
　味散服之¶
桑白皮散方¶
　　桑根白皮(六兩/)生薑屑(六兩/)　柏葉　　鷄蘇(各四/兩)¶
　　小薊根(五兩/)　乾地黄(七兩/)　青竹筎(一升/新者)地菘(三兩/)¶
　右藥𢷬散煮桑白皮飲和一方寸匕日再服漸漸加¶
<pb:KR3e0015_WYG_033-20a>¶
　至二三匕以竹瀝下亦得¶
又此病有兩種一者外損一者内傷外損因墜打壓損¶
或手足肢節肱頭項傷折骨節痛不可忍覺内損者須¶
依前内損法服湯藥如不内損只傷肢節宜依後生地¶
黄一味薄之法及芥子蘇等摩之方¶
　　生地黄無問多少凈洗𢷬碎令爛熬之候水氣盡¶
　　及熱以薄折處冷即易之如骨蹉跌即依療折傷¶
　　法縹縳兼薄羊腦生龜生䑕等法為有所損此不¶
<pb:KR3e0015_WYG_033-20b>¶
　　復載如傷損處輕𢷬芥子和蘇以摩傷處若被打¶
　　墜壓傷損急卒雖不至昏悶腹内無覺觸然身之¶
　　中相去非逺外雖無狀内宜通利或慮損傷氣不¶
　　散外雖備用諸方腹内亦須資藥但不勞大湯如¶
　　前内損欲死者服湯取利欲用時間小小諸物服¶
　　之理應無嫌其法略出如後小便酒煮生地黄毎¶
　　始王木綟木梓葉㕎藥梒藥猪脂及石蜜白石地¶
　　菘延胡索赤泥藥(以上十一物並出下卷吴昇同/)¶
<pb:KR3e0015_WYG_033-21a>¶
　　金瘡禁忌序一首¶
肘後凡金瘡去血其人若渇當忍之常用乾食並肥脂¶
之物以止渇慎勿鹹食若多飲粥輩則血溢出殺人不¶
可救也又忌嗔怒大言笑思想隂陽行動作勞勿多食¶
酸鹹飲酒熱羹臛輩皆使瘡痛腫發甚者即死瘡瘥後¶
猶爾出百日半年乃稍復常耳凡金瘡傷天䆫眉角腦¶
户臂裏跳脉髀内隂股兩乳上下心鳩尾小腸及五臟¶
六腑輸此皆是死處不可療也又破腦出血而不能言¶
<pb:KR3e0015_WYG_033-21b>¶
語戴眼直視咽中沸聲口急唾出兩手妄舉亦皆死候¶
不可療若腦出而無諸候者可療又療卒無汗者中風¶
也瘡邊自出黄汁者中水也並欲作痓候可急療之又¶
痛不在瘡處者傷經也亦死之兆又血出不可止前赤¶
後黒或白肌肉腐臭寒冷堅急者其瘡難愈亦死也(並/出)¶
(第三卷中/)¶
　　金瘡預備膏散方三首¶
肘後療金瘡膏散三種宜預備合以防急疾之要續斷¶
<pb:KR3e0015_WYG_033-22a>¶
膏方¶
　　蜀續斷　　蛇銜　　　防風(各三/兩)¶
　右三味切以猪脂三斤於東向露竈煎之三下三上¶
　膏成去滓若深大瘡者但敷四邊未可使合若淺小¶
　瘡者但通敷便相連令止血住痛亦可以酒服如杏¶
　子大¶
又冶葛蛇銜膏方¶
　　蛇銜　　　薔薇根　　續斷　　　冶葛(各二/兩)¶
<pb:KR3e0015_WYG_033-22b>¶
　　當歸　　　附子(各一兩/半去皮)　防風　　　黄芩¶
　　澤蘭(各一/兩)　松脂　　　　柏脂(各三/兩)¶
　右十一味㕮咀以猪脂二斤煎之别以白芷一枚内¶
　中候色黄即膏成去滓濾以宻器收貯之以塗瘡無¶
　問大小皆差不生膿汁也(出第七卷中/)¶
深師預備金瘡散方¶
　　亁薑　　　甘草(灸/)　　桂心(各一/兩)　當歸(三兩/)¶
　　芎藭(四兩/)　蜀椒(三兩汗/)¶
<pb:KR3e0015_WYG_033-23a>¶
　右六味𢷬散以酒服方寸匕日三(肘後同出第二十/九卷中)¶
　　金瘡方一十一首¶
肘後療金瘡方¶
　　割氊方一寸燒灰研以敷之瘥¶
又方¶
　　杏仁去皮尖𢷬如泥石灰分等以猪脂和之淹足¶
　　合煎令杏仁黄絞去滓以塗瘡上日五六遍愈¶
又方¶
<pb:KR3e0015_WYG_033-23b>¶
　　燒故青布作灰敷瘡上裹縳之數日瘥可解去¶
又方¶
　　以蛇銜草𢷬敷之差¶
又方¶
　　狼牙草莖葉熟𢷬敷貼之兼止血(一方燼草挼敷/之)¶
又方¶
　　五月五日掘葛根暴亁𢷬末敷瘡上止血止痛¶
又方¶
<pb:KR3e0015_WYG_033-24a>¶
　　釣樟根出江南刮取屑敷瘡上有神驗¶
又方¶
　　紫檀末以敷金瘡止痛止血生肌¶
又方¶
　　燒牡蠣末敷之佳凡裹縳瘡用故布帛不寛不急¶
　　如繋衣帶即好(並出第七卷中/)¶
近効金瘡或壓損斷裂方¶
　　剥取新桑皮作線縫之又以新桑皮裹之以桑白¶
<pb:KR3e0015_WYG_033-24b>¶
　　汁塗之極驗小瘡但以桑皮裹即差¶
又金瘡炙瘡火燒瘡等方¶
　　蠟(如胡/桃)　　杏子(一抄/爛𢷬)　檳榔仁(一/枚)　薫陸香(半/合)¶
　右四味和𢷬以猪脂煎即以此藥塗帛上貼瘡此方甚¶
　効¶
　　金瘡續筋骨方三首¶
千金療金瘡粉散辟風水續筋骨止血方¶
　　石灰　　　地菘苗　　細辛　　　旋復根¶
<pb:KR3e0015_WYG_033-25a>¶
　　葛葉　　　　猪膏　　　青蒿　　　麥門冬苗¶
　　益母苗(不限多少切/)¶
　右九味𢷬取汁和石灰作餅子暴乾末如粉以敷傷¶
　瘡上止血止痛生肌五月五日合之神効(出第二十/六卷中)¶
必効療被斫筋斷者續筋方¶
　　旋覆根𢷬汁瀝瘡中仍用滓封瘡上即封裹之十¶
　　五日即斷筋便續矣更不須開易(此方出蘇景仲家獠/奴用効出第四卷中)¶
古今録驗療金療中筋骨續斷散方¶
<pb:KR3e0015_WYG_033-25b>¶
　　續斷(五兩/)　乾地黄　　蛇銜　　　地榆¶
　　杜蘅(各四/兩)　乾薑　　　蜀椒(汗/)　　細辛¶
　　桂心(各一/兩)　當歸　　　芎藭　　　蓯蓉¶
　　芍藥(各三/兩)　人參　　　甘草(炙/)　　附子(炮去皮/各二兩)¶
　右十六味𢷬為散以酒飲和服方寸匕日三服忌海¶
　藻菘菜生菜生葱猪肉冷水(一方無杜蘅有杜礪出/第三十四卷中)¶
　　金瘡止痛方五首¶
范汪療金瘡内塞止痛地榆散方¶
<pb:KR3e0015_WYG_033-26a>¶
　　地榆根　　白歛(各二/分)　附子(一分/炮)　當歸(四分/)¶
　　芎藭　　　白芷　　　芍藥(各三/分)¶
　右七味𢷬散以酒飲服方寸匕日三服忌同前方¶
又金瘡内塞逐痛方¶
　　黄芩　　　當歸(各三/兩)　甘草(灸二/兩)　細辛¶
　　烏頭(炮各/二兩)　乾薑(一兩/)　白芷(四兩/)¶
　右七味𢷬篩以酒飲服一錢匕日三可至二錢匕忌¶
　同前方¶
<pb:KR3e0015_WYG_033-26b>¶
又金瘡止痛方¶
　　馬蹄燒灰三指撮以酒和服之(並出第十九卷中/)¶
千金凡金瘡若刺瘡痛不可忍者方¶
　　葱白一把水三升煮數沸漬洗瘡上痛即止(亦治/)¶
　　(因水入疼痛翼深師同出第二十六卷中/)¶
古今録驗療金瘡止痛牡蠣散方¶
　　牡蠣(二分/熬)　石膏(一分/)¶
　右二味下篩以粉瘡痛即止(出第三十四卷中/)¶
<pb:KR3e0015_WYG_033-27a>¶
　　金瘡生肌方四首¶
廣濟療金瘡生肌破血補勞消瘡輕身紫葛湯方¶
　　紫葛三握細剉之以順流河水三大升煎取一升¶
　　二合去滓空腹分三服若冷以酒一大升水二升¶
　　和煮取一大升(無忌出第六卷中/)¶
范汪療金瘡内塞止痛生肌肉散方¶
　　當歸　　甘草(炙/)　　肉蓯蓉　芎藭¶
　　芍藥　　蜀椒(汗/)　　吴茱萸　乾薑¶
<pb:KR3e0015_WYG_033-27b>¶
　　桂心　　　白及　　　黄芪　　　厚朴¶
　　人參¶
　右十三味等分𢷬為散以酒飲服一方寸匕日三服¶
　忌如前方¶
又療金瘡生肌白膏方¶
　　白芷(一兩/六銖)　乾地黄(一兩/半)芎藭(一兩/六銖)　甘草(半兩/炙)¶
　　當歸　　　白歛　　　附子(各十八/銖去皮)　蜀椒(二合/半汗)¶
　右八味㕮咀以猪脂五斤合煎三上三下藥成去滓¶
<pb:KR3e0015_WYG_033-28a>¶
　塗瘡上日再忌同前方(並出第九十五卷中/)¶
古今録驗療金瘡生肌散方¶
　　甘草(一斤/炙)　黄蘗(八兩/)　當歸(四兩/)¶
　右三味𢷬末以封瘡上日再(出第三十四卷中/)¶
　　金瘡去血多虚竭内補方二首¶
千金療金瘡去血多虚竭内補方¶
　　當歸(三兩/)　芍藥　　細辛(各五/分)　乾薑(三分/)¶
　　甘草(二分/炙)¶
<pb:KR3e0015_WYG_033-28b>¶
　右五味為散以酒服方寸匕日三夜一忌同前方(出/第)¶
　(二十六卷中/)¶
古今録驗療金瘡去血多虚竭内補方¶
　　蜀椒(三分/)　乾薑(二分/)　蓯蓉　　甘草(炙/)¶
　　芍藥　　　當歸　　芎藭　　　桂心¶
　　黄芩　　　人參　　黄芪　　　厚朴(炙/)¶
　　吴茱萸　　桑白皮(各一/兩)¶
　右十四味𢷬散以酒服方寸匕日三(一方有白及無/桑白皮千金翼)¶
<pb:KR3e0015_WYG_033-29a>¶
　(同出第三十四卷中/)¶
　　金瘡中風方八首¶
肘後療金瘡中風方¶
　　蜀椒量瘡大小用麫作餛飩煻灰中炮令熟及熱¶
　　開一小口當瘡上掩之即引風出可多作取差(備/急)¶
　　(小品同出第三卷中/)¶
必効療金瘡中風角弓反張者方¶
　　取杏仁碎之蒸令餾𢷬絞取脂服一小升許兼以¶
<pb:KR3e0015_WYG_033-29b>¶
　　摩瘡上即差¶
又方¶
　　取蒜一大升破去心以無灰酒四升煮蒜令極爛¶
　　並滓服一大升以来須臾汗如雨出則差¶
又療口噤不能語方¶
　　蔓菁子凈洗一升𢷬令細粘手撮為炷以灸瘡上¶
　　一兩度熱徹即差兼服後方¶
又療因瘡著風方¶
<pb:KR3e0015_WYG_033-30a>¶
　　雞糞一合烏豆二升簸令凈二味相和於鐺中熬¶
　　令焦黒及熱㵼出以酒二大升淋之與服隨多少¶
　　令盡取汗差如無汗更作服¶
又療因瘡著風角弓反張方¶
　　取莨菪根可瘡大小截令平如無大者並縳數根¶
　　稱瘡以為限猪脂一大合鹽末一雞子黄大和膏¶
　　於火上温之令膏鹽相得不用過熱熱即傷肉以¶
　　煖得炷瘡上冷即易之為兩炷於垍器中燒之更¶
<pb:KR3e0015_WYG_033-30b>¶
　　相用以差止驗¶
又方¶
　　生雞子烏麻沙二味合煎稍稠待冷以封瘡上¶
古今録驗療金瘡得風身體痓強口噤不能語或因破¶
打而得及斧刀所傷得風臨死總用此方無有不差瓠¶
&KR1383;燒麻燭熏之方¶
　　取未開瓠&KR1383;一枚長柄者開其口隨瘡大小開之¶
　　令瘡相當可繞四邊閉塞勿使通氣上復開一孔¶
<pb:KR3e0015_WYG_033-31a>¶
　　如盌口取浮麻子燭兩條並然瓠&KR1383;向上燭盡更¶
　　續之不過半日即差若不止亦可經一兩日熏之¶
　　以差為度若燭長不得内入瓠&KR1383;可中折用之(出/第)¶
　　(三十四卷中/)¶
　　諸瘡中風寒水露方五首¶
文仲云凡以八九月刺手足金瘡及諸瘡中寒露水冷¶
毒皆殺人不可輕也療之方¶
　　生竹若桑枝兩條著煻火中令極熱斫斷炷瘡口¶
<pb:KR3e0015_WYG_033-31b>¶
　　中熱氣盡更易一枚盡二枚則瘡當爛乃取薤白¶
　　𢷬以綿裹著熱灰中使極熱去綿以薤白薄瘡上¶
　　布帛急裹之(肘後千金同/)¶
又療若已中水及惡露風寒腫痛方¶
　　以鹽數合著瘡上以火炙之令熱達瘡中畢以蠟¶
　　内竹管挿熱灰中令烊以滴入瘡中即便愈若無¶
　　鹽用薤白但單用蠟亦良(肘後同出第五卷中/)¶
備急療諸瘡中風寒水露腫痛云因瘡而腫者皆中水¶
<pb:KR3e0015_WYG_033-32a>¶
及中風寒所作也其腫氣入腹則殺人也方¶
　　燒黍穰或牛馬乾糞桑條輩多烟之物掘地作坎¶
　　於中燒之以版掩坎上穿版作小孔以瘡口當孔¶
　　上熏之令瘡汁出盡乃止又滴熱蠟瘡中佳(集驗/)¶
　　(肘後文仲同/)¶
又方¶
　　以桑灰汁温之以漬瘡大良姚云神驗(肘後千金同中/出第十八卷)¶
近効療瘡因水入疼痛方¶
<pb:KR3e0015_WYG_033-32b>¶
　　取生葱一束𢷬以脚踏上須臾更著之差(李諌議/)¶
　　(房給事録試効/)¶
　　被刀箭傷方一十一首¶
劉涓子療金瘡箭在肉中不出方¶
　　半夏(三兩/洗)　白歛(三兩/)¶
　右二味下篩以酒服方寸匕日三淺者十日出深者¶
　二十日出終不住肉中(肘後千金文仲小品同出第/三卷中)¶
肘後療卒被毒箭方¶
<pb:KR3e0015_WYG_033-33a>¶
　　𢷬藍青絞取汁飲之並薄瘡上若無藍取青布漬¶
　　之絞取汁飲之亦以汁淋灌瘡中(肘後范汪文仲/備急千金同)¶
又方¶
　　煮藕取汁飲之多多益善(肘後文仲備急同/)¶
又方¶
　　但多食生葛根自愈或𢷬生葛絞取汁飲之乾者¶
　　煮飲之(小品千金集驗備急文仲同/)¶
又方¶
<pb:KR3e0015_WYG_033-33b>¶
　　乾薑鹽等分𢷬末敷瘡上毒皆自出(范汪肘後備急/同一作乾葛)¶
又凡毒箭有三種交廣夷俚用焦銅作鏃次嶺北用諸¶
蛇蟲毒螫物汁著管中漬箭鏃此二種纔傷皮便洪腫¶
沸爛而死唯射猪犬雖困猶得活以其噉人糞故也人¶
若有中之便即飡糞或絞濾取汁飲之並以塗瘡上須¶
臾即定不爾不可救也又一種是今之獵師射麞鹿用¶
射罔以塗箭鏃人中之當時亦困頓著寛處者不死若¶
近胷腹亦宜急療之今葛氏方是射罔者耳¶
<pb:KR3e0015_WYG_033-34a>¶
又療箭鏑及諸刃刀在咽喉胷膈諸隐處不出者方¶
　　牡丹(一分/)　白歛(二分/)¶
　右二味𢷬末以温酒服方寸匕日三服刃自出(肘後/)¶
　(備急千金同出第九卷中/)¶
小品療被毒箭傷方¶
　　雄黄末敷之愈(肘後千金集驗同此方亦療蛇毒/)¶
又方¶
　　食麻子數升愈𢷬飲其汁亦佳(肘後范汪千金同/出第十卷中)¶
<pb:KR3e0015_WYG_033-34b>¶
集驗療毒箭方¶
　　以鹽滿瘡中灸鹽上三十壯(肘後同/)¶
又方¶
　　煮蘆根汁飲一二升(范汪小品同一云煮薑汁飲/二三升)¶
又療刀箭瘡有血不止方¶
　　以小兒矢塗封之三日即差並不傷人(出第九卷/中)¶
　　竹木刺不出方一十六首¶
劉涓子竹木刺不出方¶
<pb:KR3e0015_WYG_033-35a>¶
　　鹿角燒灰末以水和塗之立出久者不過一夕(集/驗)¶
　　(文仲備急肘後范汪古今録驗深師同出第三卷/中)¶
肘後療竹木刺不出方¶
　　取羊糞燥者燒灰和脂塗之刺若未出重敷之(刪/繁)¶
　　(集驗千金備急深師同一云用亁羊糞末/)¶
又方¶
　　嚼白梅塗之(集驗千金同/)¶
又方¶
<pb:KR3e0015_WYG_033-35b>¶
　　王不畱行末服之並敷上即出(集驗文仲深師千/金同)¶
又方¶
　　𢷬烏梅水和塗之刺上立出(千金用白梅並出第/三卷中)¶
深師療刺不出方¶
　　以鹿腦厚敷上燥復易之半日即出(出第二十九/卷中)¶
集驗療刺藏在肉中不出方¶
　　用牛膝根莖合𢷬以敷之即出縱瘡合其刺猶自¶
　　出(肘後備急文仲范汪深師千金同出第九卷中/)¶
<pb:KR3e0015_WYG_033-36a>¶
千金療刺在人肉中不出方¶
　　煮瞿麥汁飲之日三立出¶
又方¶
　　温小便漬之¶
又方¶
　　白茅根燒末以膏和塗之亦主諸瘡因風致腫(肘後/同)¶
又方¶
　　薔微燒灰以水服方寸匕日二度十日刺出¶
<pb:KR3e0015_WYG_033-36b>¶
又方¶
　　燒鑿柄為灰酒服二方寸匕¶
又方¶
　　酸棗核燒末服之差¶
又方¶
　　頭垢塗之(並出第二十六卷中/)¶
文仲療竹木刺不出方¶
　　刮象牙屑水和塗刺上立出(肘後范汪備急深師/同出第八卷中)¶
<pb:KR3e0015_WYG_033-37a>¶
救急療竹木刺傷方¶
　　嚼豉封之立差(千金肘後同出第九卷中/)¶
　　狐尿刺方二首¶
千金翼論凡諸螳蜋之類盛暑之時多有孕育遊諸物¶
上必有精汁其汁乾久則有毒人手觸之不疑之間則¶
成其疾故曰狐尿刺日夜慘痛不識眠睡百方療不能¶
差方¶
　　但取蒲公英莖葉根斷之取白汁塗令厚一分即¶
<pb:KR3e0015_WYG_033-37b>¶
　　差神驗(出第二十四卷中/)¶
肘後療狐尿棘刺人腫痛欲死方¶
　　以熱桑柴灰汁漬之冷復易永差(備急崔氏同出/第八卷中)¶
　　狐刺方五首¶
崔氏療狐刺方¶
　　取好豉心以足為限但覺被刺即熟嚼豉以薄之¶
　　少頃看豉中當見毛不見又速嚼豉數薄之以晝¶
　　夜勿絶但以毛盡便愈¶
<pb:KR3e0015_WYG_033-38a>¶
又方¶
　　熱𢷬杏仁細研煮一兩沸承熱以浸刺處數數易¶
　　之大良(古今録驗同/)¶
集驗療狐刺方¶
　　熱魚汁灌瘡中¶
備急療狐刺方¶
　　以熱蠟灌瘡中又烟熏之令汁出愈此狐所溺之¶
　　木猶如蛇螫也(肘後小品文仲同出第八卷中/)¶
<pb:KR3e0015_WYG_033-38b>¶
必効主狐刺痛如烏啄者方¶
　　生括樓香豉二味等分𢷬之為餅敷患處乾即易¶
　　之効(叚家方出第六卷中/)¶
　　惡刺方三首¶
千金翼療惡刺方¶
　　五月蔓菁子𢷬末和烏牛乳封之無烏牛但是牛¶
　　乳亦得(本方云人乳亦得出第二十四卷中/)¶
古今録驗療惡刺方¶
<pb:KR3e0015_WYG_033-39a>¶
　　取未煮餅油脂以麫和油調須臾著瘡上即愈(一/云)¶
　　(蔓菁根和粉以麫和油/)¶
又方¶
　　取麴末和獨頭蒜𢷬之内瘡孔中蟲出即差(出第/)¶
　　(三十五卷中/)¶
　　灸瘡方四首¶
肘後論曰凡灸不依明堂脉穴或是惡日神惡時殺病¶
人年神人神所犯天地昏暗日月無光久積隂沉及灸¶
<pb:KR3e0015_WYG_033-39b>¶
日食毒物方畢或灸觸犯房室等其灸瘡洪腫發作疼¶
痛病人加甚灸者疾本不痊増其火毒日夜楚痛遇其¶
凡愚取次亂灸此皆因火毒傷藏即死矣今用方療之¶
　　柏白皮(三兩/)　當歸(一兩/)　薤白(一握/)¶
　右三味切以猪脂一升煎三上三下以薤白黄絞去¶
　滓以塗瘡上亦療風水中瘡火瘡(出第三卷中/)¶
集驗療灸瘡痛腫急方¶
　　𢷬竈中黄土末之以水和煮令熱以漬之(深師千金/肘後同)¶
<pb:KR3e0015_WYG_033-40a>¶
又療灸瘡薤白膏生肌肉止痛方¶
　　薤白　　　當歸(各二/兩)　白芷(一兩/)　羊髓(一斤/)¶
　右四味㕮咀以羊髓煎白芷色黄藥成去滓以敷瘡¶
　上日二(肘後千金文仲同出第八卷中/)¶
千金療灸瘡方¶
　　甘草(炙/)　當歸(各一/兩)　胡粉(六分一/作胡麻)　羊脂(六分/)¶
　右四味切以猪脂五合煎之去滓以敷瘡上忌海藻¶
　菘菜(出第二十六卷中/)¶
<pb:KR3e0015_WYG_033-40b>¶
　　灸瘡膿不差方三首¶
肘後療灸瘡膿不差方¶
　　白蜜(一兩/)　烏賊骨(一兩末/)¶
　右二味相和以塗之(千金同/)¶
千金療灸瘡膿壊不差方¶
　　臘月猪脂(一斤/)　薤白(切一/升)　胡粉(一兩/)¶
　右三味先煎薤白令黄去之綿裹石灰一兩更煎去¶
　之入胡粉令調敷之日三¶
<pb:KR3e0015_WYG_033-41a>¶
又方¶
　　石灰一兩末細絹篩以猪脂和相得微火上煎數¶
　　沸先以煖湯洗瘡訖以布裹灰熨瘡上三過便以¶
　　藥貼瘡上灸之又擣薤敷之(肘後同出第二十六/卷中)¶
　　火燒瘡及火油天火瘡方三首¶
集驗凡被火燒者初慎勿以冷水冷物並井下泥火瘡¶
得冷即熱氣更深轉入至骨爛壊人筋攣縮者良由此¶
也¶
<pb:KR3e0015_WYG_033-41b>¶
又療卒被火燒苦劇悶絶不識人方¶
　　取新熱小便飲一升及冷水和蜜飲之口噤不開¶
　　者可拗開灌之其悶差然後療外乃善(千金古今/録驗崔氏)¶
　　(小品同出第八卷中/)¶
千金療火瘡方¶
　　未熬麻油和梔子仁末塗之唯厚為佳已成瘡者¶
　　篩白煻灰粉之即差(出第二十六卷中/)¶
近効療火油及天火瘡初出似沸子漸漸大如水泡似¶
<pb:KR3e0015_WYG_033-42a>¶
火燒瘡赤色熱翕翕須臾浸淫漸多急速者是也方¶
　　芸薹菜不限多少𢷬絞取汁芒硝大黄生鐵衣各¶
　　等分𢷬大黄末相和芒硝等以芸薹汁調如稀糊¶
　　以秃筆㸃藥敷瘡上亁即再㸃頻用極有効閻師¶
　　云芸薹冬月煮取汁洗亦可¶
　　火灼爛壊方五首¶
劉涓子療火燒人肉爛壊麻子膏方¶
　　麻子(一合/)　柏白皮　　山梔子(碎/)　白芷¶
<pb:KR3e0015_WYG_033-42b>¶
　　甘草(各一/兩)　柳白皮(一兩/)¶
　右六味㕮咀以猪脂一升煎三上三下去滓以塗瘡¶
　上日三(出第五卷中/)¶
集驗療火爛瘡膏方¶
　　柏白皮　　生地黄(研各/四兩)　苦竹葉　　甘草(各四/兩)¶
　右四味切以猪脂一斤煎三上三下藥成濾去滓以¶
　摩瘡上日再摩(千金無地黄深師千金劉涓子范汪/同出第八卷中)¶
千金墮火灼爛瘡方¶
<pb:KR3e0015_WYG_033-43a>¶
　　榆白皮熟嚼封之差¶
又火瘡敗壊方¶
　　柏白皮切臘月猪膏合淹相和煮四五沸色變去¶
　　滓塗瘡(范汪同出第二十六卷中/)¶
又方¶
　　柏白皮　　生地黄　　黄芩　　蛇銜¶
　　梔子　　　苦竹葉(各一/兩)¶
　右六味切以羊髓半升煎之三上三下去滓塗瘡上¶
<pb:KR3e0015_WYG_033-43b>¶
　差¶
　　湯火所灼未成瘡及已成瘡方一十一首¶
肘後療湯火所灼未成瘡者方¶
　　取煖灰以水和習習爾以敷之亦以灰汁洗之¶
又方¶
　　黍米　　　女麴(分等/)¶
　右二味各異熬令黒如炭擣下以雞子白和塗之良¶
又方¶
<pb:KR3e0015_WYG_033-44a>¶
　　取菰蔣根洗去土燒灰雞子黄和塗之¶
又方¶
　　取柳白皮細切以猪膏煎以塗之以柏白皮彌佳¶
　　凡此以上三方皆能止痛疾仍不成瘡也¶
又方¶
　　以小便漬洗之¶
又方¶
　　以苦酒和雄黄塗之¶
<pb:KR3e0015_WYG_033-44b>¶
又若已成瘡者方¶
　　以白蜜塗瘡上取竹幕貼之日三(出第七卷中/)¶
范汪療湯火灼瘡方¶
　　破雞子取白塗之(肘後同/)¶
又方¶
　　以豆醬汁塗之(肘後文仲同並出第九十一卷中/)¶
備急療湯火灼瘡方¶
　　柳皮燒灰如粉敷之(肘後同/)¶
<pb:KR3e0015_WYG_033-45a>¶
又方¶
　　猪膏和米粉塗之日五六過良此二方既令不痛¶
　　又使速愈又無瘢㾗已試有効(肘後同出第八卷/中)¶
　　湯火瘡無問大小方四首¶
崔氏療湯火瘡無問大小秘要方¶
　　取狗毛碎剪烊膠和之以遍封瘡上一封之後比¶
　　至痂落亦不痛(救急同出第五卷中/)¶
文仲療湯火瘡無問大小秘要方¶
<pb:KR3e0015_WYG_033-45b>¶
　　新熱牛糞塗之良(崔氏同出第十七卷中/)¶
救急療湯火瘡無問大小秘要方¶
　　取粟熬令焦黒投水中攪之良久濾取汁重煎如¶
　　糖以敷瘡上並㓕瘢(崔氏同/)¶
又方¶
　　取黍米煮粥和鷄子白敷瘡良(並出第五卷中/)¶
　　湯火爛瘡方五首¶
肘後療湯火爛瘡方¶
<pb:KR3e0015_WYG_033-46a>¶
　　取石膏𢷬末以敷之立愈(古今録驗同出第三卷/中)¶
備急湯火灼爛方¶
　　白歛末塗之立有効¶
又方¶
　　以竹中蠹蟲末塗之良¶
又方¶
　　石灰末以水和塗之亁即易之(並出第八卷中/)¶
古今録驗療湯火爛方¶
<pb:KR3e0015_WYG_033-46b>¶
　　取商陸根𢷬末以粉瘡上(出第四十卷中/)¶
　　湯煎膏火所燒方四首¶
肘後療為沸湯煎膏所燒火爛瘡方¶
　　丹參細切以羊脂煎成膏敷瘡上(千金備急文仲/集驗同)¶
又方¶
　　熟𢷬生胡麻如泥以厚塗瘡上(並出第七卷中/)¶
集驗被湯火熱膏所燒不問大小梔子膏方¶
　　梔子(三十/枚)　白歛　　黄芩(各五/兩)¶
<pb:KR3e0015_WYG_033-47a>¶
　右三味切以水五升麻油一升煎令水氣竭去滓冷¶
　之以淋瘡令溜去火熱毒肌乃得完也作二日任用¶
　膏塗湯散治之(千金並翼古今録驗小品同出第八/卷中)¶
文仲滚湯煎膏所灼火焰所燒方¶
　　牛糞新者和以鷄子白塗之比常用之亦不作瘡¶
　　不痛神効(出第七卷中/)¶
　　漆瘡方二十七首¶
廣濟療漆瘡方¶
<pb:KR3e0015_WYG_033-47b>¶
　　煮椒湯洗頻三五度又嚼糯米敷上乾即易之頻¶
　　四五度即差忌熱麫肉飲酒(出第五卷中/)¶
肘後療卒得漆瘡方¶
　　以雞子黄塗之乾即易之不過三五度(文仲同/)¶
又方¶
　　煮柳葉湯適寒温洗之柳皮尤妙(集驗必効文仲/千金同)¶
又方¶
　　取生蠏黄塗之¶
<pb:KR3e0015_WYG_033-48a>¶
又方¶
　　煮香薷以漬洗之(深師古今録驗同/)¶
又方¶
　　濃煮䑕查莖葉洗之亦可𢷬取汁以塗之(集驗千/金同赤)¶
　　(𤓰木/也)¶
又方¶
　　嚼秫米以塗之¶
又方¶
<pb:KR3e0015_WYG_033-48b>¶
　　以造酒小麴擣末以粉之亁即以鷄子白和塗之¶
　　良¶
又方¶
　　挼慎火草若鷄腸草以塗之漆姑草亦佳(深師千/金翼同)¶
又方¶
　　以羊乳汁塗之(千金翼深師同/)¶
又呪漆法畏漆人見漆便漆著之¶
　　唾之曰漆奕丹陽漆無弟無兄漆自死丹亡二七¶
<pb:KR3e0015_WYG_033-49a>¶
　　須䑕傷三唾之又呪三過止則不復生瘡也(出第/四卷)¶
　　(中/)¶
刪繁療漆瘡方¶
　　取蓮葉亁者一斤以水一斗煮取五升洗瘡上日¶
　　再(肘後崔氏文仲千金同/)¶
又方¶
　　芒硝五兩湯浸洗之(肘後千金翼深師/同出第九卷中)¶
千金療著漆洗湯方¶
<pb:KR3e0015_WYG_033-49b>¶
　　取磨石下滓泥塗之取差止大驗(翼同/)¶
又方¶
　　礬石著湯中令消以洗之(翼肘後同出第/二十六卷中)¶
千金翼療漆瘡方¶
　　貫衆擣末以塗之良亁以油和塗之(集驗文仲/肘後同)¶
又方¶
　　取猪膏塗之(文仲刪繁千金同/)¶
又方¶
<pb:KR3e0015_WYG_033-50a>¶
　　宜噉肥肉(集驗深師千金同/)¶
又方¶
　　嚼穄榖塗之(出第十九卷中/)¶
崔氏療漆瘡方¶
　　頻以鹽湯洗之大良¶
又方¶
　　以馬尿洗之差止¶
備急療漆瘡方¶
<pb:KR3e0015_WYG_033-50b>¶
　　擣韭根如泥塗之煮薤葉洗之佳(肘後深師/崔氏同)¶
又方¶
　　取蟹擣以塗之最妙或以水浸之取水數數洗之¶
　　亦効¶
救急療漆瘡方¶
　　以鐵漿洗之隨手差頻為之妙(出第八卷中/)¶
必効療漆瘡方¶
　　取漆姑草擣汁二分和芒硝一分塗之若無芒硝¶
<pb:KR3e0015_WYG_033-51a>¶
　　即朴硝最妙炙韭熨之効¶
又方¶
　　濃煮杉木汁洗之數數用即除小兒尤佳(出第四/卷中)¶
古今録驗療漆瘡方¶
　　黄櫨木一斤剉鹽一合二味以水一斗煮取五升¶
　　去滓候冷以洗之即差(王長華家神方出第四十/三卷中)¶
論曰此疾雖小有著者遍身頭面似疹癩浮腫生瘡痛¶
痒毛髪脫落心煩恍惚不得眠睡因療之遲遂為他疾¶
<pb:KR3e0015_WYG_033-51b>¶
或便成風癩亦可畏也¶
　　侵淫瘡方七首¶
肘後療卒得侵淫瘡轉廣有汁多起於心不早療之繞¶
身周匝則能殺人方¶
　　以雞冠血塗之良¶
又方¶
　　取牛糞新者絞取汁以塗之亦燒煙熏之¶
又方¶
<pb:KR3e0015_WYG_033-52a>¶
　　胡鷰窠末以水和塗之(文仲備急同/)¶
又方¶
　　取鯽魚長三寸者以少豉合擣塗之亦療馬鞍瘡¶
　　若先起四肢漸向頭面者難療也又取鯽魚油煎¶
　　去魚塗之(文仲備急同出第四卷中/)¶
集驗療卒毒氣攻身或腫或赤痛或痒并分散上下周¶
匝煩毒欲死方¶
　　取生鯽魚切之如鱠以鹽和擣遍塗瘡上亁復易¶
<pb:KR3e0015_WYG_033-52b>¶
　　之此為侵淫瘡也(備急同出第八卷中/)¶
古今録驗療侵淫瘡苦瓠散方¶
　　苦瓠(一兩/)　蛇皮(半兩/燒)　露蜂房(半兩/熬)　大豆(半升/)¶
　　梁上塵(一合/)¶
　右五味為散以粉粥和塗紙貼赤處日三甚良¶
又療侵淫瘡戎鹽散方¶
　　戎鹽(二分/)　大黄(四分/)　䕡茹(一分/)¶
　右三味擣散以酒和敷瘡上日三良¶
<pb:KR3e0015_WYG_033-53a>¶
　　月蝕瘡方一十二首¶
廣濟療月蝕瘡方¶
　　自死青蛙(一枚/燒灰)　母猪蹄(一枚/燒灰)　甘草(末/)¶
　　救月杖(燒灰/)¶
　右四味等分蜜和塗瘡上日二差止¶
又方¶
　　五月五日乾蝦蟇(一枚/燒灰)　石硫黄(一兩/研)礬石(一兩熬/令汁盡)¶
　右三味爲散以敷瘡上日二差止(小兒耳後瘡同用/並出第五卷中)¶
<pb:KR3e0015_WYG_033-53b>¶
肘後療大人小兒卒得月蝕瘡方¶
　　五月五日蝦蟇灰以猪膏和塗之差止(文仲備急/集驗同)¶
又方¶
　　於月望夕取兔矢仍内蝦蟇腹中合燒為灰末以¶
　　敷瘡上差止(集驗崔氏同崔氏云兔矢七枚/)¶
又方¶
　　取蘿摩草擣末塗之差¶
又方¶
<pb:KR3e0015_WYG_033-54a>¶
　　燒蚯蚓矢令赤末以猪膏和敷之(文仲備急千金/古今録驗同)¶
又云此瘡多在兩耳上及七孔邊隨月死生故名月蝕¶
瘡也世言小兒夜指月所為實多著小兒也(文仲備急/同)¶
又方¶
　　水銀　　　黄連(末各/二兩)　胡粉(熬/)　　松脂(各一/兩研)¶
　右四味相和合研水銀硝以塗瘡瘡如乾以臘月猪¶
　脂和先以鹽湯洗拭然後敷之(出第十六卷中/)¶
集驗療月蝕瘡方¶
<pb:KR3e0015_WYG_033-54b>¶
　　救月蝕皷皮如手許大一片以苦酒三升漬一宿¶
　　以塗瘡上或云燒作灰脂和敷之(崔氏同/)¶
又方¶
　　虎頭骨(二兩/碎)　浮萍(屑一/兩)¶
　右二味以猪脂一斤煎取骨黄成膏以塗瘡上(崔氏/同)¶
又方¶
　　茱萸根　　地榆根　　薔薇根¶
　右三味各等分為散作湯洗瘡取藥塗瘡上日三(崔/氏)¶
<pb:KR3e0015_WYG_033-55a>¶
　(同/)¶
又方¶
　　然燭照瘡使燭熱氣相及瘡即愈(崔氏古今録驗/同並出第九卷)¶
　　(中/)¶
千金翼療月蝕瘡惡肉方¶
　　班猫(去足/趐熬)　石硫黄　　　䕡茹(各一/兩末)¶
　右三味擣篩以塗瘡上如瘡乾以猪脂和塗之日三¶
　(出第二十四卷中/)¶
<pb:KR3e0015_WYG_033-55b>¶
　　代指方一十一首¶
小品代指者其狀先腫焮焮熱痛色不黯黒然後縁爪¶
甲邊結膿劇者爪皆脱落亦謂之代指病也¶
又代指無毒正繇人筋骨中熱盛撮結故耳呉人名遭¶
指野夫名為土盧即皆是代指疾也療方¶
　　單煮甘草汁漬之或用芒硝湯漬之擣青菜汁搨¶
　　之但得一種浸搨之即差(千金同/)¶
肘後療代指方¶
<pb:KR3e0015_WYG_033-56a>¶
　　以猪膏和白善敷之數易差止(深師千金翼同白/善一作曲蟮土)¶
又方¶
　　以指刺炊上熱飯中七遍(文仲集驗深師/千金范汪同)¶
又方¶
　　取梅核中仁熟擣以淳苦酒和敷之須臾差止(文/仲)¶
　　(同/)¶
又指忽掣痛不可忍方¶
　　灸指頭痛處七壯愈(千金同/)¶
<pb:KR3e0015_WYG_033-56b>¶
又指端忽發瘡方¶
　　燒鐵令熱勿令赤以灼之上二方俱主代指(並出/第五)¶
　　(卷中/)¶
千金翼療代指方¶
　　先刺去膿炙鮓皮令熱以褁縳指令周匝痛即止¶
　　便愈(千金同出第/二十三卷中)¶
崔氏論代指者是五藏之氣使然流注於十二源經脉¶
熱衝手指不還即代指也¶
<pb:KR3e0015_WYG_033-57a>¶
　　當取熱湯急漬之即出使滿七度便以冷水中浸¶
　　之訖又復浸之如此三度即塗羊膽愈未成膿此¶
　　方甚効或以猪膽盛代指纒之差(本方云訖乾封/桂末便愈出第)¶
　　(四卷中/)¶
備急療手指忽腫痛不已者名為代指方¶
　　和泥泥指令遍周匝厚一寸許以熱灰中炮之令¶
　　燥視皮皺即愈不皺者更為之良(文仲深師/范汪同)¶
又方¶
<pb:KR3e0015_WYG_033-57b>¶
　　取梁米粉鐵鐺中熬令赤以衆人唾和之塗上令¶
　　厚一寸即消¶
又方¶
　　小便和鹽作泥厚裹之數易差鑱針刺血出最妙¶
　　(出第五卷中/)¶
　　甲疽方五首¶
崔氏夫甲疽之為病或因割甲傷肌或因甲長侵肉成¶
瘡腫痛復縁靴窄研損四邊腫焮黄水出侵淫相染五¶
<pb:KR3e0015_WYG_033-58a>¶
指俱爛漸漸引上脚跌泡漿四邊起如火燒瘡日夜倍¶
増萬醫所不能療之方¶
　　緑礬石五兩形色似朴硝而緑色¶
　右一味置於鐵版上聚炭封之以囊袋吹令火熾即¶
　沸流出色赤如融金看沸定汁盡去火待冷收取挼¶
　爲末色似黄丹先以鹽湯洗瘡拭乾用散敷瘡上唯¶
　多爲佳著藥訖以軟綿纒裹當日即汁斷瘡乾若患¶
　急痛即塗少酥令潤每日一遍鹽湯洗濯有膿處則¶
<pb:KR3e0015_WYG_033-58b>¶
　洗使淨其痂乾處不須近每洗訖敷藥如初似急痛¶
　即塗酥五六日即覺瘡上痂漸剥起但依前洗敷藥¶
　十日即瘡漸漸摠剥痂落軟處或更生白膿泡即捺¶
　破敷藥自然摠差神驗無比刑部張侍郎親嬰此病¶
　卧經六十餘日困頓不復可言在京衆醫並經造問¶
　皆隨意處方了無効驗唯此法得効如神今故録之¶
　以貽好事者(出第五卷中/)¶
救急療甲疽方¶
<pb:KR3e0015_WYG_033-59a>¶
　　屋上馬齒菜　　崑崙青木香　　印成鹽¶
　右三味各燒成灰並等分又取光明砂少許於諸藥¶
　中拌摠和下篩為細散以敷瘡上亁即易之以差止¶
　當瘡未差以前不宜食鷄猪魚肉腥穢酒蒜等差後¶
　仍三十日忌酒良(出第九卷中/)¶
必効療甲疽赤肉生甲邊上裹甲者方¶
　　取𤓰州礬石燒令沸定末敷之濕即刮却更著日¶
　　數易即消散竇宣城綽云効亦主雜瘡有蟲有黄¶
<pb:KR3e0015_WYG_033-59b>¶
　　水若得呉白礬石亦佳若無雞矢礬亦好¶
又療甲疽瘡腫爛生脚指甲邊赤肉出時差時發者方¶
　　黄芪(二兩/)　　䕡茹(三兩/)¶
　右二味切以苦酒浸一宿以猪脂五合微火上煎取¶
　三合絞去滓以塗瘡上日三兩度其息肉即消散(出/第)¶
　(四卷中/)¶
近効療甲疽瘡神妙方¶
　　熏黄(慳好者/)　蛇皮¶
<pb:KR3e0015_WYG_033-60a>¶
　右二味等分更和研之又先以温泔清浸洗瘡令軟¶
　以尖刀子割去甲角入内處裛乾取藥棗栗許大以¶
　敷瘡上用軟綿裹之半日許藥濕即易之一日許即¶
　永除其先痛者敷藥訖一飯頃即宜痛定差訖一二¶
　日勿著窄靴鞋若能斷酒及猪雞魚蒜麫等其効愈¶
　逺其藥不過三四度永差(簫十四郎中有効/)¶
　　肉刺方二首¶
古今録驗療肉刺方¶
<pb:KR3e0015_WYG_033-60b>¶
　　好薄刮之以新酒醋和羊腦敷之一宿洗去常以¶
　　綿裹之良(出第四十一卷中/)¶
近効療肉刺方¶
　　以黒木耳取貼之自消爛又不痛宜以湯浸木耳¶
　　軟乃用之¶
　　手足皸裂方五首¶
深師療手足皸裂方¶
　　蜀椒四大合汗以水一升煮之七沸去滓漬之半¶
<pb:KR3e0015_WYG_033-61a>¶
　　食頃出令燥須臾復浸塗羊猪髓腦尤妙(范汪同/出第二)¶
　　(十九卷中/)¶
集驗療手足皸裂血出痛方¶
　　若渉氷霜凍面及手足皸裂瘃壊取麥窠濃煮汁¶
　　及熱以浸洗之即差¶
又方¶
　　取葱葉萎黄及籜煮以漬洗之(范汪同/)¶
又療人脚無冬夏常坼裂名曰尸脚此因履踏洗尸水¶
<pb:KR3e0015_WYG_033-61b>¶
及惡物故也方¶
　　取雞屎一升以水二升煮數沸待小冷以漬脚半¶
　　日不過三四度差(深師千金范汪/同出第九卷中)¶
千金療手足皴裂血出疼痛方¶
　　猪□著熱酒中以洗之即差(深師集驗同云無酒/用湯亦佳出第二十)¶
　　(四卷中/)¶
　　手足逆臚及瘃壊方二首¶
范汪療手足指逆臚方¶
<pb:KR3e0015_WYG_033-62a>¶
　　真珠(一分/)　　乾薑(二分/)¶
　右二味擣末以塗瘡指上日三(千金深師同/)¶
深師療冬月冒渉凍凌面目手足瘃壊及始熱痛欲瘃¶
者方¶
　　蜀椒(二分/)　芎藭(二分/)　白芷　　　防風(各一/分)¶
　　薑(一分一/作鹽)¶
　右五味以水四升煎令濃以洗之(出第二十/九卷中)¶
　　疣目方一十九首¶
<pb:KR3e0015_WYG_033-62b>¶
肘後療疣目方¶
　　月晦日夜於厠前取故草二七莖莖研二七過粉¶
　　疣目上訖呪曰今日月晦疣驚或明日朝乃棄勿¶
　　反顧之¶
又方¶
　　取亡人枕若席物以二七拭之亡人近彌易去也¶
　　(並出第五卷中/)¶
集驗療去疣目方¶
<pb:KR3e0015_WYG_033-63a>¶
　　七月七日以大豆一合拭疣目上三過訖使病疣¶
　　目人種豆著南向屋東頭第二&KR0764;中豆生四葉以¶
　　熱湯沃殺疣目便去矣(千金肘後范汪同/)¶
又方¶
　　取松柏脂合和塗其上一宿即不知處(千金同/)¶
又方¶
　　作艾炷著疣目上灸之三炷即除(范汪千金同/)¶
又方¶
<pb:KR3e0015_WYG_033-63b>¶
　　以石硫黄突疣目上六七過除(千金同/)¶
千金去疣目方¶
　　取月十五日月正中時望月以秃苕帚掃疣目上¶
　　三七遍差止¶
又方¶
　　以猪脂痒處揩之令少血出即差神驗不可加也¶
又方¶
　　以苦酒漬石灰六七日取汁㸃疣上小作瘡即落¶
<pb:KR3e0015_WYG_033-64a>¶
又方¶
　　杏仁燒令黒研如膏塗之令差止¶
又方¶
　　以牛涎數塗之自落(並出第二十四卷中/)¶
崔氏疣目方¶
　　取月盡日平旦井花水月生一日煮作湯竈突北¶
　　面南自洗呪曰日盡水月初湯竈突北千疣死百¶
　　疣亡凡七度洗及呪甚良¶
<pb:KR3e0015_WYG_033-64b>¶
又方¶
　　先布紙一張於牀上即以筆㸃疣一下還㸃紙一¶
　　下無問多少皆一一㸃毎㸃即呪曰紙亦爛疣亦¶
　　散㸃一遍訖乃深埋㸃紙於屋澑下久當疣散¶
又方¶
　　以蜘蛛網絲繞纒之自落良¶
又方¶
　　盗取一酘酒醋以摩疣上呪曰疣疣不知羞一酘¶
<pb:KR3e0015_WYG_033-65a>¶
　　酒醋洗你頭急急如律令呪滿七遍久即自愈(並/出)¶
　　(第四卷中/)¶
張文仲療手足忽生疣目方¶
　　蒴藋赤子挼使壊疣目上塗之即去(范汪同/)¶
又方¶
　　以鹽塗疣上令牛舐之不過三度(出第五卷中/)¶
近効療疣子法¶
　　以墨塗之不過五度即差¶
<pb:KR3e0015_WYG_033-65b>¶
又方¶
　　以屋澑下水塗疣上(韋給事方/)¶
　　去黒子方二首¶
集驗去黒子及贅方¶
　　生藜蘆灰(五升/)　生薑灰(五升/)　石灰(二升半/)¶
　右三味合和令調蒸令氣澑取甑下湯一斗從上淋¶
　之盡湯取汁於鐵器中煎減半更閙火煎以雞羽摇¶
　中即然斷藥成欲去黒子疣贅先小傷其上皮令裁¶
<pb:KR3e0015_WYG_033-66a>¶
　破以藥㸃之此名三灰煎祕方(古今録驗范汪/同出第九卷中)¶
救急去黑子方¶
　　夜以煖漿水洗面以布揩黒子令赤痛挑動黒子¶
　　水研白栴檀取濃汁以塗黑子上旦又復以煖漿¶
　　水洗面仍以鷹屎粉其上(出第三卷中/)¶
　　疣贅疵黒子雜療方六首¶
深師灰煎療癅贅瘢痕疵痣及癰疽惡肉等方¶
　　石灰(一斗/五升)　濕桑灰(四斗/)　柞櫟灰(四斗/)¶
<pb:KR3e0015_WYG_033-66b>¶
　右三味合九斗五升以沸湯令浥浥調濕内甑中蒸¶
　之從平旦至日中還取釡中沸湯七斗合甑三淋之¶
　澄清内銅器中煎令至夜斟量餘五斗汁微火徐徐¶
　煎取一斗洗亂髪乾之如雞子大内藥中即消盡又¶
　取五色綵剪如韭葉大量五寸著藥中亦消盡又令¶
　不強藥成以白甖子中貯之作藥時不得令婦人小¶
　兒雞犬臨見之灰煎亦療瘤驗其肉癅石癅藥敷之¶
　皆愈其血瘤癅附左右胡脉及上下懸癰舌本諸險¶
<pb:KR3e0015_WYG_033-67a>¶
　處皆不可令消消即血出不止殺人不可不詳之¶
又療疣贅方¶
　　取速讀子熟時壊破之以塗其上便落(並出第二/十九卷中)¶
千金療皮中紫赤疵痣靨穢方¶
　　乾漆(熬/)　　雌黄　　　礬石(各三/兩熬)　巴豆(五十/枚)¶
　　炭皮(一斤/)　雄黄(五兩/)¶
　右六味為散以雞子白和塗故綿貼病上日二易之¶
　即除(深師加莽草三兩餘同出第二十四卷中/)¶
<pb:KR3e0015_WYG_033-67b>¶
又療疣贅疵痣方¶
　　雄黄　　　硫黄　　　真珠　　　礬石(熬/)¶
　　䕡茹　　　巴豆(去皮/心)　藜蘆(各一/兩)¶
　右七味為散以漆和令如泥以塗貼病上頃成瘡及¶
　去面上黒子㸃之即去(深師同出第二十四卷中/)¶
古今録驗療黒子去疣等五灰煎方¶
　　石灰　　　蒴藋灰　　桑灰　　炭灰¶
　　蕈灰(各一/升)¶
<pb:KR3e0015_WYG_033-68a>¶
　右五味以水溲蒸令氣匝仍取釜中湯淋取清汁五¶
　升許於銅器中東向竈煎之不得令雞犬小兒女人¶
　穢者見之膏成好凝強如細沙糖即堪用量以㸃封¶
　之(出第五卷中/)¶
廣濟療疣贅赤黑疵痣靨穢瘡疽息肉強結癅等神効¶
灰煎方¶
　　炭灰三升湯拌令濕徹以熱湯漬令半日後還以¶
　　湯淋之稍稍㸃湯不得太速下即灰汁不驗候汁¶
<pb:KR3e0015_WYG_033-68b>¶
　　下得三二升即内一小鐺中煎令一兩沸即别取¶
　　一兩石灰風化者為佳恐中濕者須熬令極熱内¶
　　灰汁中和煎以杖箄攪之勿住手候如煎餅麪少¶
　　許細細取成膏急㵼著一瓷器中攪令冷不然須¶
　　臾乾燥不堪用常候此煎十分有一分堪久停但¶
　　有傷損肉色須臾變赤黒色痛如火燒狀若灸瘢¶
　　發焮經二十餘日病自然脱落無瘢痕欲衝風冷¶
　　逺行貼烏膏亦神効痂亦易落瘡未差間忌小豆¶
<pb:KR3e0015_WYG_033-69a>¶
　　薑外縱有瘢亦不凸出烏膏(在二十四卷中/)¶
　　滅瘢痕方一十七首¶
廣濟療人面瘢痕滅之方¶
　　取白雞以油脂和水煮小麥令熟純以飼雞三兩¶
　　日大肥安雞著版上作籠籠之七日莫與雞食空¶
　　飼清水七日取猪脂去脉膜切噉飼如食糞皆凝¶
　　白開收煖水取塗瘢上十度平復舊欲用塗以麤¶
　　葛布揩㣲赤離離訖然後塗之男女俱用効也¶
<pb:KR3e0015_WYG_033-69b>¶
又療人面及身瘡瘢不滅方¶
　　鷹白糞　　爛腐骨　　尿白鹹(各四/分)　麝香(二分/)¶
　右四味研令如粉以葛布揩令赤微離離以脂和敷¶
　之日二度差止(並出第五卷中/)¶
劉㳙子六物滅瘢膏方¶
　　衣中白魚　雞屎白　　鷹糞白　　芍藥¶
　　白歛　　　白蜂(等分/)¶
　右藥研如粉以乳汁和塗瘢上日三良(出第五卷中/)¶
<pb:KR3e0015_WYG_033-70a>¶
小品滅瘢方¶
　　雞矢白(一/兩)　辛夷(四分/)　白附子(二/分)　細辛(二分/)¶
　右四味酒浸一宿以羊脂六合微火煎三上三下去¶
　滓傷瘢以甘草洗訖塗之(一方有桂/心二分)¶
又方¶
　　鷹屎白一兩研白蜜和塗瘢上日三(並出第/十卷中)¶
千金翼凡面靤瘡瘢三十年以上并冷瘡薑瘢金瘡等¶
方¶
<pb:KR3e0015_WYG_033-70b>¶
　　斑猫(三枚去/足翅熬)巴豆(三枚去/心皮)蜜陀僧　　胡粉(二兩/)¶
　　鵝脂(三兩/)　煎金&KR1133;洮沙(三兩/)　　　髙良薑(三兩/去皮)¶
　　海蛤(三兩取/中者)¶
　右八味為粉用鵝脂和夜半塗之旦以甘草湯洗之¶
　差止(出第五卷中/)¶
救急滅瘢方¶
　　猪脂三斤飼烏雞令三日使盡收取白矢内白芷¶
　　當歸各一兩煎白芷令黄去滓内鷹矢白二分攪¶
<pb:KR3e0015_WYG_033-71a>¶
　　令調塗之旦洗之(千金同/)¶
又方¶
　　蒺蔾子　　山梔子仁(各一合/)¶
　右二味為散醋漿和如泥臨卧時以塗之旦洗之(千/金)¶
　(同/)¶
又方¶
　　痕凸出秋冬小麥麫春夏大麥麫下篩令細以酥¶
　　和封之良(千金同/)¶
<pb:KR3e0015_WYG_033-71b>¶
又方¶
　　夏以熱瓦熨冬以凍凌熨之(千金同/)¶
又方¶
　　鷹矢白(一兩/)　白魚(二七/枚)¶
　右二味為散蜜和塗之日三即差(千金同/)¶
又方¶
　　鷹矢白(十分/)　白殭蠶(八分/)¶
　右二味研如粉白蜜和敷之日三差慎五辛肥膩生¶
<pb:KR3e0015_WYG_033-72a>¶
　冷物(千金同/)¶
又方¶
　　臘月猪脂四升煎大䑕一枚令消盡以生布摩傷¶
　　以塗之日四五過(千金同並出/第三卷中)¶
必効滅瘢方¶
　　禹餘糧　　半夏¶
　右二味等分末以雞子黄和之先以新布拭瘢上令¶
　赤以塗之勿令見風二十日滅矣十年瘢無不愈平¶
<pb:KR3e0015_WYG_033-72b>¶
　復如故(救急范千金同/)¶
又療灸瘡及金瘡凡百瘡瘢能令髙者平下者起方¶
　　雞屎白　　鷹屎白(各二/合)　辛夷仁(四分/)白附子¶
　　杜若(各三/分)　細辛(二分/)¶
　右六味下篩以赤蜜少少和先以布揩瘢微破塗之¶
　日二差後忌五辛小豆油膩及酢飲酒等若慎口味¶
　如大小淺深無不差(一本無杜若有桂/心並出第四卷中)¶
古今録驗療面上瘢滅之方¶
<pb:KR3e0015_WYG_033-73a>¶
　　白殭蠶(一兩/)　珊瑚(一兩/)　白芷(一兩/)　雞矢白(一兩/)¶
　　朱砂(一兩/研)¶
　右五味擣蜜和敷之尤良¶
又方¶
　　木蘭香一斤以三歲米醋浸令没百日出暴乾擣¶
　　末以塗之一方用醋漿水浸百日出暴乾末服方¶
　　寸匕日再(出第三卷中/)¶
　¶
<pb:KR3e0015_WYG_033-73b>¶
　¶
　¶
　¶
　¶
　¶
　¶
　¶
　外䑓秘要方巻二十九¶
