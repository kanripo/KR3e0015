# -*- mode: mandoku-view; -*-
#+TITLE: 外臺祕要方
#+DATE: 2015-08-24 23:04:23.878014
#+PROPERTY: ID KR3e0015
#+PROPERTY: BASEEDITION WYG    
#+PROPERTY: JUAN 卷七
<pb:KR3e0015_WYG_011-1a>¶
欽定四庫全書¶
　外臺秘要方卷七¶
　　　　　　　　　　　　　唐　王燾　撰¶
　　心痛方八首¶
病源心痛者由風冷邪氣乘於心也其痛發有死者有¶
不死者有乆成疹者心為諸藏主而藏神其正經不可¶
傷傷之而痛為真心痛朝發夕死夕發朝死心有支别¶
之絡脉其為風冷所乘不傷於正經者亦令心痛則乍¶
<pb:KR3e0015_WYG_011-1b>¶
間乍甚故成疹不死¶
又心為火與諸陽會合而手少陰心之經也若諸陽氣¶
虛少陰之經氣逆謂之陽虛陰厥亦令心痛其痛引喉¶
是也又諸藏虛受病氣乘於心者亦令心痛則心下急¶
痛謂之脾心痛也足太陰為脾之經與胃合足陽明為¶
胃之經氣虛逆乗心而痛其状腹脹歸於心而痛甚謂¶
之胃心痛也腎之經足少陰是也與膀胱合膀胱之經¶
足太陽是也此二經俱虛而逆逆氣乗心而痛者其状¶
<pb:KR3e0015_WYG_011-2a>¶
下重不自收持苦泄寒中為腎心痛也¶
診其心脉急者為心痛引背食不下¶
寸口脉沉𦂳苦心下有寒時痛¶
關上脉𦂳心下苦痛¶
左手寸口脉沉則為陰隂絶者無心脉也苦心下毒痛¶
(出第十/六卷中)¶
備急療心痛方¶
　　桂心末温酒服方寸匕須㬰六七服乾薑依上法¶
<pb:KR3e0015_WYG_011-2b>¶
　　服之亦佳忌生葱(文仲集驗肘後/同出第一卷中)¶
延年療心痛茱茰丸方¶
　　呉茱茰(一兩/半)乾薑(一兩/半)　桂心(一兩/)　白术(二兩/)¶
　　人參(一兩/)　橘皮(一兩/)　附子(一兩/半炮)　蜀椒(一兩/出汗)¶
　　甘草(一兩/炙)　黄苓(一兩/)　當歸(一兩/)¶
　右十一味擣篩為散蜜丸一服五丸如梧子大日三¶
　服稍加至十五丸忌猪肉生葱海藻菘菜桃李雀肉¶
　等藥盡更合酒飲無拘食前後任意(肘後有桔梗一/兩出第十五卷)¶
<pb:KR3e0015_WYG_011-3a>¶
　(中/)¶
救急療心痛方¶
　　取驢糞絞取汁五六合及熱頓服立差(肘後/同)¶
又方¶
　　東引桃枝一握切以酒一升煎取半升頓服大効¶
　　(肘後同出/第八卷中)¶
必効療心痛方¶
　　當歸末酒服方寸匕頻服(備急文/仲同)¶
<pb:KR3e0015_WYG_011-3b>¶
又方¶
　　生油半合温服差(肘後備急張文仲/同並出第五卷中)¶
古今録驗療心痛黄連湯方¶
　　黄連(八兩/)¶
　右一物㕮咀以水七升煮取一升五合絞去滓適寒¶
　温飲五合日三忌猪肉冷水(肘後范汪同/出第八卷中)¶
　　九種心痛方三首¶
廣濟療九種心痛蛔蟲冷氣先從兩肋胷背撮痛欲變¶
<pb:KR3e0015_WYG_011-4a>¶
吐當歸鶴蝨散方¶
　　當歸(八分/)　鶴蝨(八分/)　橘皮(六分/)　人參(六分/)¶
　　㯽榔(十二/分)　枳實(六分/炙)　芍藥(六分/)　桂心(五分/)¶
　右八味擣篩為散空腹煮薑棗飲服方寸匕日二服¶
　漸漸加至一匕半不利忌生葱生冷物油膩粘食(出/第)¶
　(四卷/中)¶
千金療九種心痛一蟲心痛二注心痛三氣心痛四悸¶
心痛五食心痛六飲心痛七冷心痛八熱心痛九去來¶
<pb:KR3e0015_WYG_011-4b>¶
心痛悉主之并療冷衝上氣落馬墮車附子丸方¶
　　附子(一兩/炮)　　　　巴豆仁(一兩去/心皮熬)　人參(一兩/)¶
　　生狼毒(一兩炙/令極香)　　食茱茰(一两/)　　乾薑(一兩/)¶
　右六味擣末蜜和空腹服如梧子三丸一日一服弱¶
　者二丸卒中惡心痛口不能言連年積冷流注心胷¶
　痛者亦服之好好將息神効忌野猪肉蘆笋(必効經/心録同)¶
又療九種心痛方¶
　　取當太嵗上新生槐枝一握去兩頭水三升煮一¶
<pb:KR3e0015_WYG_011-5a>¶
　　升頓服之(並出第十/三卷中)¶
　　諸蟲心痛方一十八首¶
廣濟療諸蟲心痛無問冷熱蛔蟲心痛㯽榔鶴蝨散方¶
　　當歸　　　桔梗　　　芍藥　　橘皮¶
　　鶴蝨(各八/分)　人參(六分/)　桂心(六分/)　㯽榔(十分/)¶
　右八味擣篩為散空腹煮薑棗湯服方寸匕漸漸加¶
　至二匕不利忌猪肉生葱油膩小豆粘食等¶
又療蛔蟲心痛積年乆不差方¶
<pb:KR3e0015_WYG_011-5b>¶
　　取苦酒五合燒青錢二文令赤安酒中則取雞子¶
　　白一顆去却錢瀉著酒中頓服之差無所忌¶
又主心腹攪結痛不止仍似有蛔蟲者當歸湯方¶
　　當歸　　　橘皮　　　細辛　　　甘草(炙/)¶
　　生薑(各四/分)　大黄(八分/别漬)　鶴蝨(二分/)¶
　右七味切以水六升煮取二升分温三服如人行四¶
　五里進一服不利未差三日更作服之忌海藻菘菜¶
　生菜(救急同出/第四卷中)¶
<pb:KR3e0015_WYG_011-6a>¶
小品温中當歸湯療暴冷心腹刺痛面目青肉冷汗出¶
欲霍亂吐下脉沉細者及傷寒毒冷下清水變作青白¶
滯下及白滯後還復下清水者悉主之此方可以調諸¶
冷痛也¶
　　當歸　　　人參　　　乾薑　　　茯苓¶
　　厚朴(炙/)　　青木香　　桂心　　　桔梗¶
　　芍藥　　　甘草(炙各/二兩)¶
　右十味切以水八升煮取三升分温三服日三服不¶
<pb:KR3e0015_WYG_011-6b>¶
　耐青木香者以犀角一兩代之忌海藻菘菜猪肉醋¶
　物生葱等¶
又凡厥心痛與背相引喜瘈瘲如物從後觸其心身傴¶
僂者腎心痛也¶
厥心痛腹脹滿不欲食食則不消心痛尤甚者胃心痛¶
也¶
厥心痛痛如錐鍼刺其心心痛甚者脾心痛也¶
厥心痛色蒼如死灰状不得太息者肝心痛也(千金/同)¶
<pb:KR3e0015_WYG_011-7a>¶
厥心痛卧若徒居痛間動作痛益甚色不變肺心痛也¶
真心痛手足清至節心痛甚旦發夕死夕發旦死¶
心腹中痛發作腫聚往來上下痛有休止腹中熱喜涎¶
出是蚘蟲咬也(出甲乙經/第一卷中)¶
千金療心腹中痛發作腫聚往來上下痛有休止多熱¶
喜涎出是蚘蟲咬也並宜温中當歸湯服兩三劑後若¶
不効有異宜改方增損湯其温中當歸湯在前小品方¶
中此是増損湯方¶
<pb:KR3e0015_WYG_011-7b>¶
　　芍藥(六兩/)　黄芩(四兩/)　厚朴(四兩/)　桔梗(四兩/)¶
　　柴胡(四兩/)　當歸(三兩/)　升麻(三兩/)¶
　右七味切以水八升煮取二升半分三服忌猪肉(出/第)¶
　(十三/卷中)¶
張文仲療蛔蟲心痛鶴蝨散方¶
　　鶴蝨二分末温酢一盞和服之蟲當出(備急千/金同)¶
又乾漆丸方¶
　　乾漆熬擣蜜和丸服十五丸日再(備急/同)¶
<pb:KR3e0015_WYG_011-8a>¶
又方¶
　　取槐上木耳燒灰末如棗大正發和水服若不止¶
　　飲熱水一升蛔蟲立出必効方云酒下(備急/同)¶
又方¶
　　發時取鹽一匙内口中水下立定蟲即出(備急同/出第一)¶
　　(卷/中)¶
延年療蛔蟲惡吐水心痛鶴蝨丸方¶
　　鶴蝨三兩擣篩蜜和為丸用蜜漿水平旦服二十¶
<pb:KR3e0015_WYG_011-8b>¶
　　丸日只一服(古今録驗用十兩云韋雲患/心痛十年不差令服此便愈)¶
又鶴蝨丸療蛔蟲心痛方¶
　　鶴蝨(六兩/)　呉茱茰(五兩/)　橘皮(四兩/)桂心(三兩/)¶
　　㯽榔(四兩/)¶
　右五味擣篩蜜和為丸如梧子大一服二十丸蜜湯¶
　下日二服加至三十丸以蟲出為度忌生葱(出第十/五卷中)¶
救急療心痛不可忍似蛔者胡粉丸方¶
　　生真胡麻(一合/)　胡粉(半合/熬擣)¶
<pb:KR3e0015_WYG_011-9a>¶
　右二味先以猪肉脯一片空腹啖嚥汁勿嚥肉後取¶
　胡粉和胡麻搜作丸以少清酒使成頓服盡十嵗以¶
　上斟酌増減忌生冷猪肉魚雞蒜酢滑等七日若是¶
　蛔吐水者是也(出第八/卷中)¶
必効療蜎心痛方(士弱氏曰蜎井中小虫/葢痛一處若小虫咬也)¶
　　取鰻鱺魚淡炙令熟與患人喫一二枚永差飽食¶
　　彌佳¶
又方¶
<pb:KR3e0015_WYG_011-9b>¶
　　熊膽如大豆和水服大効¶
又茱茰丸方¶
　　呉茱茰(一升/)桂心(二兩/)　當歸(二兩/)¶
　右三味擣篩蜜和丸如梧子酒服三十丸日再服漸¶
　加至四十丸以知為度忌生葱¶
又丁香散方¶
　　丁香(七枚/)　頭髮灰(一棗/許)¶
　右二味並末和酒服之¶
<pb:KR3e0015_WYG_011-10a>¶
又鶴蝨㯽榔湯方¶
　　鶴蝨(二兩小兒/用一兩)　㯽榔(二七/枚)¶
　右二味以猪肉汁六升煮㯽榔取三升去滓内鶴蝨¶
　末先夜不食明旦空腹頓服之須㬰病下及吐水永¶
　差神効七日禁生冷酢(並出第/五卷中)¶
　　冷氣心痛方五首¶
廣濟主冷氣心痛肋下鳴轉喉中妨食不消常生食氣¶
每食心頭住不下桔梗散方¶
<pb:KR3e0015_WYG_011-10b>¶
　　桔梗　　　當歸　　　芍藥　　　茯苓¶
　　橘皮　　　厚朴(炙/)　　白术(各八/分)　蓽撥(四分/)¶
　　荳䓻子(四分/)㯽榔(六分/)　訶梨勒皮(六分/炙)桂心(六分/)¶
　右十二味擣篩為散空腹煮薑棗飲服方寸匕日二¶
　服加至一匕半不利忌生葱猪肉酢物桃李雀肉等¶
　(一方有枳實不用/桔梗出第四卷中)¶
深師療胷滿短氣心痛吐涎虚冷防風茯苓湯方¶
　　防風(二兩/)　茯苓(二兩/)　桂心(六兩/)　甘草(二兩/炙)¶
<pb:KR3e0015_WYG_011-11a>¶
　　半夏(四兩/洗)　乾薑(四兩/炮)　人參(三兩/)¶
　右七味切以水一斗煮取三升絞去滓分三服良忌¶
　酢物生葱海藻菘菜羊肉餳(出第十/六卷中)¶
崔氏療心痛與冷氣痛者特相宜烏頭丸方¶
　　烏頭(三兩/炮)　附子(三兩/炮)　赤石脂(三兩/)蜀椒(二兩/出汗)¶
　　桂心(二兩/)　乾薑(二兩/)¶
　右六物擣篩蜜和為丸痛發時温清酒服三丸如梧¶
　子覺至痛處痛則止若不止加至五六丸以知為度¶
<pb:KR3e0015_WYG_011-11b>¶
　若早朝服無所覺至午時又服三丸此方丹陽有隱¶
　士出山云得華佗法其療略同若乆心痛每旦服三¶
　丸稍加至十丸盡一劑遂終身不發忌生葱豬肉(張/文)¶
　(仲備急同出/第四卷中)¶
延年療冷氣乆刺心痛不能食方¶
　　當歸　　桂心　　　桔梗　　　呉茱茰¶
　　人參　　白术　　　髙良薑(已上各/六分)橘皮(三分/)¶
　右八味擣篩為散蜜和為丸如梧子大一服十丸酒¶
<pb:KR3e0015_WYG_011-12a>¶
　下日二服加至十五二十丸為度忌生葱桃李猪肉¶
　雀肉等¶
又療心痛冷痛腹滿如錐針刺及蟲囓心痛當歸湯方¶
　　當歸(三兩/)　桔梗(二兩/)　呉茱茰(三兩/)桂心(三兩/)¶
　　芍藥(二兩/)　大黄(二兩/)¶
　右六味切以水六升煮取三升三合去滓内鶴蝨一¶
　兩攪温一沸分三服空腹服之微利為度忌猪肉生¶
　葱(出第十/五卷中)¶
<pb:KR3e0015_WYG_011-12b>¶
　　惡疰心痛方三首¶
廣濟療惡疰撮肋連心痛當歸湯方¶
　　當歸(八分/)　青木香(六分/)　㯽榔(十顆/碎)麝香(一銖/研)¶
　右四味切以小便一大升半煮取六大合絞去滓下¶
　麝香末分温三服服别如人行四五里進一服微微¶
　利忌生菜熱麫猪犬肉粘食蒜陳臭物(出第四/卷中)¶
崔氏療疰在心腹痛不可忍方¶
　　取東引桃枝削去蒼皮取白皮一握以水二大升¶
<pb:KR3e0015_WYG_011-13a>¶
　　煮取半升一服令盡則差如不定更依前服之無¶
　　忌¶
又療心腹痛不可忍似疰病者或暴得惡疰攪刺欲死¶
桃仁大黄湯方¶
　　鬼箭羽(二兩/)桃仁(六十枚/去皮尖)芍藥(四兩/)　鬼臼(二兩削/去皮)¶
　　橘皮(一兩/)　當歸(二兩/)　生薑(五兩/)　桂心(二兩/)¶
　　柴胡(一兩/)　朱砂(二兩研/湯成下)麝香(一分研/湯成下)朴硝(二兩/研湯)¶
　　(成/下)　　　　大黄(三兩/别浸)¶
<pb:KR3e0015_WYG_011-13b>¶
　右十三味切以水九升急火煮取三升温分三服如¶
　人行相去六七里服但得快利三四行必差忌生葱¶
　生血物(並出第/四卷中)¶
　　心痛癥塊方二首¶
廣濟療心痛癥塊硬築心氣欲絶當歸湯方¶
　　當歸　　　桔梗　　　芍藥(各八/分)　厚朴(十分/炙)¶
　　橘皮(八分/)　人參(六分/)　髙良薑(十分/)桃仁(五十/枚去)¶
　　(皮/尖)　　　　生薑(八分/)¶
<pb:KR3e0015_WYG_011-14a>¶
　右九味切以水八升煮取二升五合去滓分温三服¶
　服别相去如人行六七里進一服不利忌猪肉生冷¶
　油膩雞魚粘食小豆大蒜(出第四/卷中)¶
張文仲療心下堅痛大如椀邊如旋柈(音/盤)名為氣分水¶
飲所結方¶
　　枳實(七枚/炙)　白术(三兩/)¶
　右二味切以水一斗煮取三升分三服腹中軟即當¶
　散也忌桃李雀肉等(此張仲景傷寒論方備/急肘後同出第一卷中)¶
<pb:KR3e0015_WYG_011-14b>¶
　　心背徹痛方四首¶
仲景傷寒論心痛徹背背痛徹心烏頭赤石脂丸主之¶
方¶
　　烏頭(二分炮/去皮)附子(一分炮/去皮)赤石脂(二分/)乾薑(二分/)¶
　　蜀椒(一分/出汗)¶
　右五味擣篩蜜和丸先食服如麻子大一服三丸少¶
　少加之忌猪肉冷水(千金必効文仲范汪經心録等/同出第十五卷中千金分兩小)¶
　(别/)¶
<pb:KR3e0015_WYG_011-15a>¶
張文仲蜀椒丸療胷中氣滿心痛引背方¶
　　蜀椒(一升/出汗)　半夏(一升/洗)　附子(一兩/炮)¶
　右三味擣篩蜜和為丸如梧子大一服五丸日三忌¶
　猪羊肉餳等(出第三/卷中)¶
范汪療心下切痛引背胷下蓄氣胃中有宿食茱茰煎¶
方¶
　　呉茱茰(一升/)蜀椒(五升/)　甘草(二兩/炙)　乾地黄(一/斤)¶
　右四味以清酒三升漬三宿絞去汁銅器中煎令沸¶
<pb:KR3e0015_WYG_011-15b>¶
　麥門冬五升去心乾漆一斤内煎中色黄絞去之内¶
　石斛五兩阿膠一斤白蜜六升凡九味以湯煎令可¶
　丸取如棗大含稍稍咽之日三甚者日五六服膝脛¶
　重痛者加石斛少氣加麥門冬服藥五日愈當下癥¶
　忌海藻菘菜蕪荑等(奉車都尉陳/葢試有驗)¶
又芫花湯主卒心痛連背背痛徹心心腹並懊痛如鬼¶
所刺絞急欲死者方¶
　　芫花(十分/)　大黄(十分/)¶
<pb:KR3e0015_WYG_011-16a>¶
　右二味擣下篩取四方寸匕著二升半苦酒中合煎¶
　得一升二合頓服盡須㬰當吐吐便愈老小從少起¶
　此療强實人良若虚冷心痛恐未必可服(並出第十/八卷中)¶
　　卒心痛方一十四首¶
肘後療卒心痛方¶
　　先煮三沸湯一升以鹽一升合攪飲之若無火以¶
　　作湯仍可用水鹽或半升服之(古今録/驗同)¶
又方¶
<pb:KR3e0015_WYG_011-16b>¶
　　呉茱茰(二升/)生薑(四兩/切)　豉(一升/)　　酒(六升/)¶
　右四味煮取二升半分三服¶
又方¶
　　白艾成熟者三升以水三升煮取一升去滓頓服¶
　　之若為客氣所中者當吐蟲物出(范汪/同)¶
又方¶
　　取竈下熱灰篩去炭分以布囊盛令灼灼爾更畨¶
　　以熨痛上冷者更熬令熱¶
<pb:KR3e0015_WYG_011-17a>¶
又桂心散方¶
　　桂心　　　當歸(各一/兩)　梔子　(十四/枚)¶
　右三味擣為散酒服方寸匕日三五服亦主乆心痛¶
　發作有時節者忌生葱¶
又桂心丸方¶
　　桂心(一兩/)　烏頭(一兩/炮)¶
　右二味擣篩蜜和為丸如梧子服三丸稍増之忌生¶
　葱猪肉¶
<pb:KR3e0015_WYG_011-17b>¶
又療暴得心痛如刺苦參湯方¶
　　苦參(二兩/)　龍膽(二兩/)　升麻(二兩/)　梔子仁(三/兩)¶
　右四味切苦酒五升煮取一升分二服當大吐乃差¶
　(並出第/一卷中)¶
集驗卒心痛桂心湯方¶
　　桂心(八兩/)¶
　右一味以水四升煮取一升半分二服忌生葱(肘後/范汪)¶
　(千金同出/第一卷中)¶
<pb:KR3e0015_WYG_011-18a>¶
張文仲療卒心痛方¶
　　取敗布褁鹽如彈子燒令赤末以酒一杯和服之¶
　　(肘後備急同/出第五卷中)¶
又方¶
　　閉氣忍之數十過并以手大指按心下宛宛中取¶
　　差(肘後備/急同)¶
又方¶
　　苦酒一升破雞子一枚著中合攪飲之好酒亦佳¶
<pb:KR3e0015_WYG_011-18b>¶
　　(肘後備急/范汪同)¶
又方¶
　　蒸大豆若煮之以囊盛更番熨心上冷復易之(肘/後)¶
　　(同並出第/十卷中)¶
救急療卒心痛不能起止方¶
　　井華水一大升　　　蜜半合¶
　右二味相和婦人患令男子度與飲男子患令婦人¶
　度與飲必愈(出第八/卷中)¶
<pb:KR3e0015_WYG_011-19a>¶
必効療卒心痛人參湯方¶
　　人參　　　桂心　　　梔子　　黄芩¶
　　甘草(各一/兩炙)¶
　右五味切以水六升煮取二升分三服則愈竒効忌¶
　海藻菘菜生葱(肘後同出/第五卷中)¶
　　中惡心痛方五首¶
廣濟療卒中惡心腹絞刺痛氣急脹奄奄欲絶𤓰蔕散¶
方¶
<pb:KR3e0015_WYG_011-19b>¶
　　雄黄(四兩/研)　赤小豆(四分/熬)𤓰蔕(三分/)¶
　右三味擣篩為散空肚温漿水服一錢匕半當吐止¶
　不吐加至兩錢匕忌生冷油膩粘食陳臭等¶
又療卒中惡心腹刺痛去惡氣麝香散方¶
　　麝香(一分/研)　生犀角(二分/屑)青木香(二分/)¶
　右三味擣篩為散空肚以熟水服方寸匕立愈未止¶
　更服之不利忌五辛(並出第/四卷中)¶
集驗療卒暴心痛或中惡氣毒痛不可忍方¶
<pb:KR3e0015_WYG_011-20a>¶
　　大黄(四兩/)　芍藥(四兩/)　升麻(三兩/)　黄芩(三兩/)¶
　　鬼箭(三兩/)　鬼臼(二兩/)　桂心(二兩/)　桔梗(三兩/)¶
　　柴胡(四兩/)　朱砂(二兩/别研)　朴硝(二兩/)¶
　右十一味切以水九升煮取二升七合分三服先分¶
　朱砂作三分一服内一分攪朱砂調服之此湯快利¶
　若痛不止宜服後方忌猪肉生葱生血物(千金云寒/氣卒客於)¶
　(五藏六腑中則發/心痛方千金同)¶
又方¶
<pb:KR3e0015_WYG_011-20b>¶
　　赤芍藥(六兩/)桔梗(五兩/)　杏仁(五兩去/尖皮)¶
　右三味切以水六升煮取二升半分三服日三忌猪¶
　肉(千金同出/第一卷中)¶
千金療卒中惡心痛方¶
　　苦參(三兩/切)　好醋(一升/半)¶
　右二味以醋煮苦參取八合强人頓服老小二服(出/第)¶
　(十三/卷中)¶
　　多唾停飲心痛方二首¶
<pb:KR3e0015_WYG_011-21a>¶
病源心痛而多唾者停飲乗心之絡故也停飲者水液¶
之所為也心氣通於口心與小腸合俱象火小腸心之¶
腑也其水氣下行於小腸為溲便則心絡無有停飲也¶
膀胱與腎俱象水膀胱為腎之腑主藏津液腎之液上¶
為唾腎氣下通於隂若腑藏和平則水液下流宣利若¶
冷熱相乗致腑藏不調津液水飲停積上廹於心令心¶
氣不宣暢故痛而多唾也(出第十/六卷中)¶
范汪療胷中寒熱心痛清唾滿口數數欲吐食不化乾¶
<pb:KR3e0015_WYG_011-21b>¶
薑丸方¶
　　乾薑(一分/)　桂心(一分/)　礬石(一分熬/令汁盡)半夏(一分/)¶
　　蜀椒(一分/)¶
　右五味擣篩蜜和丸如大豆許服二丸日三不知稍¶
　加以知為度忌生葱羊肉餳(出第十/八卷中)¶
集驗療心痛唾多似蟲者方¶
　　取六畜心隨得生切作四臠刀縱横各一割破之¶
　　内少真朱砂著中平旦吞之蟲死愈矣無真朱砂¶
<pb:KR3e0015_WYG_011-22a>¶
　　可用雄黄麝香也(肘後云切作十四臠刀縱横各/割之以真丹一兩粉内割中旦)¶
　　(悉吞之入雄黄麝香佳肘後經心録/同出第一卷中通按生食果安否)¶
　　心下懸急懊痛方四首¶
病源心與小腸合為表裏俱象於火而火為陽氣也心¶
為諸藏主故正經不受邪若為邪所傷而痛則死若支¶
别絡為風邪所乗而痛則經乆成疹其痛懸急懊者是¶
邪廹於陽氣不得宣暢擁瘀生熱故心如懸而急煩懊¶
痛也(出第十/六卷中)¶
<pb:KR3e0015_WYG_011-22b>¶
仲景傷寒論心下懸痛諸逆大虚者桂心生薑枳實湯¶
主之方¶
　　桂心(三兩/)　生薑(三兩/)　枳實(五枚/炙)¶
　右三味切以水六升煮取三升去滓温分三服忌生¶
　葱(范汪同出/十五卷中)¶
肘後薑附丸方¶
　　附子(二兩/炮)　乾薑(一兩/)¶
　右二味擣篩蜜和丸如梧子服四丸酒飲並得日三¶
<pb:KR3e0015_WYG_011-23a>¶
　忌猪肉冷水(本方云治心肺傷動/冷痛出第一卷中)¶
古今録驗療人心痛懊憹悁悶築築引兩乳又或如刺¶
困極桂心湯方　(按悁音絹躁急也/)¶
　　桂心(半兩/)　茱茰(二兩/)芍藥(三兩/)　當歸(二兩/)¶
　　生薑(半斤無生薑以/乾薑五兩代之)¶
　右五味切以水一斗二升煮取四升服一升晝三夜¶
　一良有驗忌生葱(出第八/卷中)¶
千金心下痞諸逆懸痛桂心三物湯主之方¶
<pb:KR3e0015_WYG_011-23b>¶
　　桂心(二兩/)　膠飴(半斤/)　生薑(二兩/)¶
　右藥切以水四升煮二味取三升去滓内飴分三服¶
　忌生葱(出第十/三卷中)¶
　　心痛不能飲食方二首¶
病源心痛而不能飲食者積冷在内客於脾而乗心絡¶
故也心陽氣也冷隂氣也冷乗於心隂陽相乗冷熱相¶
擊故令痛也脾主消水榖冷氣客之則脾氣冷弱不勝¶
於水榖也心為火脾為土是母子也俱為邪所乗故痛¶
<pb:KR3e0015_WYG_011-24a>¶
復不能飲食也(出第十/九卷中)¶
廣濟療乆心刺肋冷氣結痛不能食髙良薑湯方¶
　　髙良薑(十分/)當歸(十分/)　橘皮(八分/)　厚朴(十分/炙)¶
　　桔梗(八分/)　桃仁(五十枚/去尖皮)呉茱茰(八分/)生薑(八分/)¶
　　訶梨勒(五分/)¶
　右九味切以水八升煮取二升八合絞去滓分温三¶
　服服别相去如人行六七里再服忌猪肉生冷油膩¶
　粘食小豆等(出第四/卷中)¶
<pb:KR3e0015_WYG_011-24b>¶
肘後療常患心痛不能飲食頭中疼重烏頭丸方¶
　　烏頭(六分/炮)　椒(六分/汗)　　乾薑(四分/)　桂心(四分/)¶
　右四味擣末蜜丸酒服如大豆四丸稍稍増之忌生¶
　葱(出第一/卷中)¶
　　乆心痛方六首¶
病源心為諸藏主其正經不可傷傷之而痛者則朝發¶
夕死夕發朝死不暇展療其人心痛者是心之支别絡¶
為風邪冷氣所乘痛也故成疹不死發作有時經乆不¶
<pb:KR3e0015_WYG_011-25a>¶
差也(出第十/六卷中)¶
廣濟療心痛三十年不差月上旬殺蟲雷丸鶴蝨散方¶
　　雷丸(八分/)　鶴蝨(八分/)　貫衆(八分/)　狼牙(八分/)¶
　　桂心(八分/)　當歸(八分/)　㯽榔(八分/)¶
　右七味擣篩為散空腹煮蜜水半雞子許服方寸匕¶
　日二服若重不過三服則差不利忌生葱生冷油膩¶
　猪魚小豆大蒜等(出第四/卷中)¶
范汪療乆心痛烏頭赤石脂丸方¶
<pb:KR3e0015_WYG_011-25b>¶
　　赤石脂　　乾薑　　桂心　　　椒(汗/)¶
　　烏頭(炮/)¶
　右五味等分末之蜜和丸如梧子服三丸日三以知¶
　為度赤石脂當取斑斑赤中者忌猪肉冷水生葱(出/第)¶
　(十八/卷中)¶
必効療三十年心痛方¶
　　桃人(七枚去/皮尖)¶
　右一味研湯水合頓服酒服亦良(肘後經心録同/出第五卷中)¶
<pb:KR3e0015_WYG_011-26a>¶
古今録驗療乆心痛腹痛積年定不過一時間還發發¶
甚則數日不能食又便出乾血窮天下方不差甄立言¶
為處犀角丸服之數日則差方¶
　　犀角(二分/屑)　麝香(二分/碎)　朱砂(四分光/明者研)桔梗(二分/)¶
　　莽草(二分/炙)　鬼臼(二分/)　附子(二分/炮)　桂心(二分/)¶
　　貝齒(五枚/)　甘草(六分/)　芫花(二分/熬)　巴豆(二十/枚去)¶
　　(心/皮)　　　　赤足蜈蚣(二枚去/足炙)¶
　右十三味擣篩蜜和丸如梧子飲服一丸日一漸加¶
<pb:KR3e0015_WYG_011-26b>¶
　至三丸以利為度忌生葱猪肉野猪肉蘆笋生血物¶
　(一方無附子千金有雄/黄二分出第八卷中)¶
療心痛如蟲嚙痛宛轉欲死不救方¶
　　又濃擣地黄汁和麫作冷淘不用鹽服一頓蟲即¶
　　出不出再服必出便差正元十年通事舎人崔抗¶
　　女患心痛垂氣欲絶忽記此方服便吐出一物可¶
　　方一寸以來狀如蝦蟇無目足微似有口葢被此¶
　　物所蝕抗云往年見親表患心痛因偶食地黄䬪¶
<pb:KR3e0015_WYG_011-27a>¶
　　飥遂吐一蟲猶動其時亦不謂地黄冷淘能害此¶
　　蟲因盛於小竹筒以數莖地黄冷淘投於竹筒中¶
　　須㬰視之已化為水然覺此冷淘殺蟲心痛無不¶
　　永絶抗自得此方救三四人皆如神效出手抄方¶
經心録療四十年心痛不差方¶
　　黍米瀋汁温服隨多少(出第一/卷中)¶
　　雜療心痛方三首¶
廣濟療心痛又心撮肋心悶則吐血手足煩疼飲食不¶
<pb:KR3e0015_WYG_011-27b>¶
入桃仁丸方¶
　　桃仁(八分去/皮尖)當歸(六分/)　芍藥(八分/)　訶梨勒(六/分)¶
　　甘草(六分/炙)　延胡索(四分/)人參(六分/)　㯽榔(十四/枚)¶
　右八味擣篩蜜丸如梧子以酒空腹下二十丸漸加¶
　至三十丸日再服取快利忌海藻菘菜生菜熱麫蕎¶
　麥猪犬肉粘食(出第四/卷中)¶
古今録驗真心痛証手足青至節心痛甚者旦發夕死¶
夕發旦死療心痛痛及已死方¶
<pb:KR3e0015_WYG_011-28a>¶
　　髙其枕柱其膝欲令腹皮蹙柔𤓰其臍上三寸胃¶
　　管有頃其人患痛短氣欲令人舉手者小舉手問¶
　　痛差緩者止(出第八/巻中)¶
救急療心痛冷熱方¶
　　取伏龍肝末煮水服方寸匕若冷以酒和服差(范/汪)¶
　　(經心録同出/第八巻中)¶
　　腹痛方四首¶
病源腹痛者由腑藏虚寒冷之氣客於腸胃募原之間¶
<pb:KR3e0015_WYG_011-28b>¶
結聚不散正氣與邪氣交争相擊故痛其有冷氣摶於¶
隂經者則腹痛而腸鳴謂之寒中是陽氣不足隂氣有¶
餘者也診其寸口脉沉而𦂳則腹痛尺脉𦂳臍下痛脉¶
沉遲腹痛脉來觸觸者少腹痛脉隂弦則腹痛凡腹急¶
痛此裏之有病其脉當沉若細而反浮大故當愈矣其¶
人不即愈者必當死以其病與脉相反故也其湯熨針¶
石别有正方補養宣導今附於後養生方導引法云股¶
脛手臂痛法屈一脛臂中所痛者正偃卧口鼻閉氣腹¶
<pb:KR3e0015_WYG_011-29a>¶
痛以意推之想氣往至痛上俱熱即愈又云偃卧展兩¶
脛兩手仰足指以鼻内氣自極七息除腹中弦急切痛¶
又云偃卧口内氣鼻出之除裏急飽咽氣數十令温中¶
寒乾吐嘔腹痛口内氣七卜所大振腹咽氣數十兩手¶
相摩令熱以摩腹令氣下(出第十/六巻中)¶
張文仲當歸大黄療冷氣牽引腰背肋下腹内痛方¶
　　當歸(三兩/)　芍藥(八分/)　桂心(三分/)　乾薑(六分/)¶
　　茱茰(五分/)　人參(一兩/)　大黄(一兩/)　甘草(二兩/灸)¶
<pb:KR3e0015_WYG_011-29b>¶
　右八味切以水六升煮取三升去滓温服一升日三¶
　忌海藻菘菜生葱(出第三/巻中)¶
范汪四味當歸湯主寒腹痛方¶
　　當歸　　　桂心　　　乾薑(各三/兩)　甘草(二兩/炙)¶
　右切以水八升煮取三升一服一升日三服虚冷激¶
　痛甚者加黄耆芍藥各二兩忌海藻菘菜生葱(千金/無甘)¶
　(草有附子一兩/出第十五巻中)¶
小品療寒冷腹痛茱茰湯方¶
<pb:KR3e0015_WYG_011-30a>¶
　　呉茱茰(二兩/)甘草(炙/)　　人參　　　桂心(各一/兩)¶
　　生薑(五兩/)　半夏(一升/)　小麥(一升/)　當歸(二兩/)¶
　右八味切以水一斗五升煮取三升分温服一升日¶
　三服忌海藻菘菜羊肉餳生葱(千金桂二兩生薑切/一升出第一卷中)¶
古今録驗芎藭湯療卒寒腹中拘急痛方¶
　　芎藭　　　當歸　　　桂心　　　芍藥¶
　　甘草(炙各/一兩)　黄芩(半兩/)　乾薑(半兩/)　杏仁(三十/枚去)¶
　　(皮/尖)¶
<pb:KR3e0015_WYG_011-30b>¶
　右八味切以水五升煮取二升分再服忌海藻菘菜¶
　生葱(出第八/巻中)¶
　　卒腹痛方七首¶
肘後療卒腹痛方¶
　　粳米(二升/)¶
　右一味以水六升煮取六七沸飲之¶
又方¶
　　掘土作小坎以水滿坎中熟攪取汁飲之差(並出第/一巻中)¶
<pb:KR3e0015_WYG_011-31a>¶
張文仲療卒腹痛方¶
　　令病人卧髙枕一尺許柱膝使腹皮踧氣入胷令¶
　　人𤓰其臍上三寸便愈能乾咽吞氣數十過者彌¶
　　佳亦療心痛(肘後備/急同)¶
又方¶
　　灸兩足指頭各十四壯使火俱下良(備急肘後同/並出第一巻)¶
　　(中/)¶
千金療胷腹中卒痛生薑湯方¶
<pb:KR3e0015_WYG_011-31b>¶
　　生薑(一斤擣/取汁)食蜜(八兩/)　醍醐(四兩/)¶
　右三味微火上熬令相得適寒温服三合日三(出第/十六)¶
　(卷/中)¶
集驗療卒腹痛葛氏方¶
　　桂末三匕酒服人參上好乾薑亦佳忌生葱(肘後/文仲)¶
　　(同/)¶
又方¶
　　食鹽一大把多飲水送取吐(肘後張文仲同/並出第一巻中)¶
<pb:KR3e0015_WYG_011-32a>¶
　　心腹痛及脹滿痛一十首¶
病源心腹痛者由腑藏虚弱風寒客於其間故也邪氣¶
發作與正氣相擊上衝於心則心痛下攻於腹則腹痛¶
上下相攻故心腹絞痛氣不得息診其脉左手寸口人¶
迎以前脉手少隂經也沉者為隂隂虚者病苦心腹痛¶
難以言心如寒狀心腹痛痛不得息脉細小者生大堅¶
疾者死心腹痛脉沉細小者生浮大而疾者死其湯熨¶
針石别有正方補養宣導今附於後養生方導引法云行¶
<pb:KR3e0015_WYG_011-32b>¶
大道常度日月星辰清靜以雞鳴安身卧𠻳口三咽之¶
調五藏殺蠱蟲令人長生療心腹痛(出第十/六巻中)¶
廣濟療心腹中氣時時痛食冷物則不安穩及惡水桔¶
梗散方¶
　　桔梗　　　茯苓(各八/分)　枳實(炙/)　　人參¶
　　厚朴(炙/)　　芍藥　　橘皮(各六/分)　桂心(五分/)¶
　　㯽榔(八分/)　麥門冬(去心/八分)¶
　右十味擣篩為散空肚煮薑棗飲服方寸匕日三服¶
<pb:KR3e0015_WYG_011-33a>¶
　漸加至一匕半熱以茶飲下不利忌猪肉酢物生葱¶
　生冷油膩小豆粘食熱麫炙肉等物¶
又療卒心腹痛氣脹滿不下食欲得㵼三兩行佳當歸¶
湯方¶
　　當歸　　　茯苓　　　桔梗　　　橘皮¶
　　髙良薑　　㯽榔(各八/分)　生薑(八分/)¶
　右七味細切以水七升煮取二升三合絞去滓分温¶
　三服服别相去如人行六七里服訖利三兩行宜停¶
<pb:KR3e0015_WYG_011-33b>¶
　後服忌猪肉酢物生冷油膩魚蒜粘食小豆(並出第/十五巻)¶
　(中/)¶
肘後療心腹俱脹痛煩滿短氣欲死或已絶方¶
　　梔子(十四/枚)　䜴(七合/)¶
　右二味以水二升先煮䜴取一升二合去滓内梔子¶
　更煎取八合絞去滓服半升不愈者盡服之(備急文/仲同)¶
又方¶
　　烏梅二七枚水五升煮一沸内青大錢二七文煮¶
<pb:KR3e0015_WYG_011-34a>¶
　　取一升半强人可頓服羸人分再服當下愈(文仲/同)¶
又方¶
　　茱茰(二兩/)　生薑(四兩/切)　豉(三合/)¶
　右三味酒四升煮取二升分三服即差¶
又療心腹相連常脹痛狼毒丸方¶
　　狼毒(二兩/炙)　附子(半兩/炮)¶
　右二味擣篩蜜和丸服如梧子一日服一丸二日二¶
　丸三日三丸自一至三以為常服即差忌猪肉冷水¶
<pb:KR3e0015_WYG_011-34b>¶
又方¶
　　呉茱茰(一分/)乾薑(四分/)　附子(二分/炮)　細辛(二分/)¶
　　人參(二分/)¶
　右五味擣末蜜和丸如梧子服五丸酒飲並得日三¶
　忌猪肉生菜等(並出第/一巻中)¶
深師療乆寒冷胷膈滿心腹絞痛不能食忽氣吸吸不¶
足前胡湯方¶
　　前胡(一兩/)　羊脂(二兩/)　大棗(二十/枚)　當歸(一兩/)¶
<pb:KR3e0015_WYG_011-35a>¶
　　茯苓(一兩/)　白术(一兩/)　芍藥(六分/)　桂心(一兩/)¶
　　半夏(二兩/)　乾薑(一兩/)　麥門冬(六分/去心)呉茱茰(三/百)¶
　　(粒/)¶
　右十二味切以水八升煮取三升分三服相去如人行¶
　十里進一服忌酢物生葱羊肉餳桃李雀肉等(出第十/六巻中)¶
小品當歸湯療心腹絞痛諸虚冷氣滿方¶
　　當歸(三兩/)　乾薑(四兩/)　甘草(三兩/炙)　芍藥(二兩/)¶
　　厚朴(三兩/炙)　黄茋(二兩/)　蜀椒(一兩/汗)　半夏(三兩/洗)¶
<pb:KR3e0015_WYG_011-35b>¶
　　肉桂(三兩/)　人參(三兩/)¶
　右十味切以水一斗煮取三升二合强人可一升羸¶
　人服八合大冷者加附子一枚炮忌海藻菘菜羊肉¶
　餳生葱(古今録驗/千金同)¶
古今録驗通命丸療心腹積聚寒中絞痛乂心迫滿脅¶
下脹痛方¶
　　大黄　　　逺志(去心/)　黄芩　　　麻黄(去節/)¶
　　甘草(炙以上/各四兩)芒硝(三兩/)　杏仁(六十枚/去皮尖)䜴(二合/)¶
<pb:KR3e0015_WYG_011-36a>¶
　　巴豆(五十枚去心/皮熬别為脂)¶
　右九味擣合下篩蜜和丸如梧子大先食飲服三丸¶
　日三忌野猪肉蘆笋海藻菘菜(出第八/巻中)¶
　　心腹脹滿及鼔脹方一十四首¶
病源心腹脹者藏虚而邪氣客之乗於心脾故也足太¶
隂脾之經也脾虚則脹足少隂腎之經也其脉起於足¶
小指之下循行上絡膀胱其直者從腎上入肺其支者¶
從肺出絡於心藏虚邪氣客於二經與正氣相摶積聚¶
<pb:KR3e0015_WYG_011-36b>¶
在内氣并於脾脾虛則脹故令心腹煩滿氣急而脹¶
也診其脉遲而滑者脹滿也其湯熨針石别有正方¶
補養宣導今附於後養生方導引法云伸右脛屈左¶
膝内壓之五息引脾去心腹寒熱胷臆邪脹依經為¶
之引脾中熱氣出去心腹中寒熱胷臆中邪氣脹滿¶
乆行之無有寒熱時節之所中傷名為真人之方(出/第)¶
(十六/卷中)¶
廣濟療心腹脹滿臍下塊硬如石疼痛不止芍藥丸方¶
<pb:KR3e0015_WYG_011-37a>¶
　　芍藥　　　當歸　　　　白术　　鼈甲(炙各/八分)¶
　　訶梨勒(十顆/去核)乾薑　　　人參(各六/分)　豆蔲¶
　　雄雀屎(各四/分)郁李仁(十分/去皮)¶
　右十味擣篩蜜和為丸如梧子大空肚以酒下二十¶
　丸漸加至三十丸日再服不吐不利忌生菜熱麫葱¶
　莧桃李雀肉蒜粘食等物¶
又療鼓脹氣急衝心硬痛鼈甲丸方¶
　　鼈甲(炙/)　　芍藥　　　枳實(炙/)　　人參¶
<pb:KR3e0015_WYG_011-37b>¶
　　㯽榔(各八/分)　訶梨勒　　大黄(各六/分)　桂心(四分/)¶
　　橘皮(四分/)¶
　右九味擣篩為末蜜和為丸空肚以酒服如梧子大¶
　二十丸漸加至三十丸日二服微利為度忌生葱莧¶
　菜炙肉蒜麫等¶
又療鼓脹氣急通草湯方¶
　　通草　　　茯苓　　　𤣥參　　　桑白皮¶
　　白薇　　　澤瀉(各三/兩)　人參(二兩/)　郁李仁(五/兩)¶
<pb:KR3e0015_WYG_011-38a>¶
　　澤漆葉(切一/升)¶
　右九味切以水一斗煮取三升去滓分温四服服别¶
　相去如人行六七里進一服不利忌熱麫油膩酢粘¶
　食等¶
又療鼓脹上下腫心腹堅强喘息氣急連隂腫坐不得¶
仍下赤黒血汁日夜不停者茯苓湯方¶
　　茯苓(二兩/)　防已(一兩/半)　橘皮(一兩/)　𤣥參(一兩/)¶
　　黄芩(一兩/半)　澤瀉(一兩/半)　杏仁(二兩半/去尖皮)白术(一兩/半)¶
<pb:KR3e0015_WYG_011-38b>¶
　　大豆(一升/半)　郁李仁(二兩/半)桑白皮(二兩/半)澤漆葉(切/一)¶
　　(升/)　　　　猪苓(一兩/半)¶
　右十三味切以水一斗先煮桑白皮大豆澤漆葉取¶
　五升去滓澄去下淀内諸藥煎取二升絞去滓分三¶
　服欬者加五味子二兩停二日服一劑忌酢物桃李¶
　雀肉熱麫蒜炙肉粘食油膩等(茯苓一云茯神/防己一云防風)¶
又療患乆心痛腹滿并痰飲不下食人參丸方¶
　　人參　　　白术　　　枳實(各六/分)　茯苓(八分/)¶
<pb:KR3e0015_WYG_011-39a>¶
　　厚朴(六分/炙)　青木香(六分/)橘皮(五分/)　大黄(六分/)¶
　　㯽榔(六分/)¶
　右九味擣篩蜜和丸空腹煮生薑棗湯下如梧子二¶
　十丸日二服漸加至三十丸不利忌酢物桃李雀肉等¶
又療心腹脹滿柴胡厚朴湯方¶
　　柴胡　　　厚朴(炙各/十分)　茯苓　　　橘皮¶
　　紫蘇(各八/分)　生薑(十二/分)　㯽榔(五分/末)¶
　右七味切以水七升煮取二升五合絞去滓分温三¶
<pb:KR3e0015_WYG_011-39b>¶
　服服别相去如人行六七里進一服微利忌酢物生¶
　冷油膩粘食¶
又療心腹脹滿腹中有宿水連兩肋滿悶氣急衝心坐¶
不得郁李仁丸方¶
　　郁李仁(八分/)牽牛子(六分/熬)甘遂(熬四/分)　防葵(三分/)¶
　　菴䕡子　　桑白皮　　㯽榔(各四/分)　橘皮¶
　　澤瀉(各二/分)　茯苓　　澤漆葉(炙/)　杏仁(去皮/尖各)¶
　　(三/分)¶
<pb:KR3e0015_WYG_011-40a>¶
　右十二味擣篩蜜和丸空肚飲服如梧子五丸日二¶
　服服到十丸微利為度忌酢物生冷油膩熱麫炙肉¶
　蒜等¶
又療患氣發心腹脹滿兩肋氣急紫蘇湯方¶
　　紫蘇(一握/)　訶梨勒皮　當歸　　生薑(各八/分)¶
　　人參(六分/)　㯽榔(十顆/)　生地黄汁(半斤/)¶
　右七味切以水六升煮六味取二升絞去滓下地黄¶
　汁分温三服服别如人行四五里温進一服利三兩¶
<pb:KR3e0015_WYG_011-40b>¶
　行忌蕪荑生菜熱麫炙肉魚蒜粘食陳臭等(並出第/二巻中)¶
深師療腹脹滿彭彭逆害飲食熱不得卧流汗厚朴湯¶
方¶
　　厚朴(炙/)　　桂心　　　芍藥　　半夏(洗各/三兩)¶
　　枳實(三枚/炙)　甘草(二兩/炙)　麥門冬(四兩/去心)黄芩(一兩/)¶
　　乾薑(二兩/)¶
　右九味切以水一斗煮取二升半絞去滓服八合日¶
　三小便難加术三兩人參四兩忌生葱海藻菘菜羊¶
<pb:KR3e0015_WYG_011-41a>¶
　肉餳(出第十/六卷中)¶
千金厚朴七味湯主腹滿氣脹方¶
　　厚朴(半斤/炙)　甘草(炙/)　　大黄(各三/兩)　大棗(十枚/)¶
　　枳實(五枚/)　桂心(二兩/)　乾薑(五兩/)¶
　右切以水一斗煮取五升去滓内大黄取四升服八¶
　合日三嘔者加半夏五合利者去大黄寒加生薑至¶
　半斤忌海藻菘菜生葱羊肉餳(此本仲景傷寒論/方並第十六巻中)¶
集驗療胷滿有氣心腹脹中冷半夏湯方¶
<pb:KR3e0015_WYG_011-41b>¶
　　半夏(一升/)　桂心(四兩/)　生薑(八兩/切)¶
　右三味切以水七升煮取二升絞去滓適寒温飲七¶
　合忌羊肉餳生葱等(出第六/卷中)¶
古今録驗消化丸療人腹脹心滿腸胃結食不消化嘔¶
逆頭痛手足煩疼此方出太醫院藥常用芫花丸方¶
　　芫花(一兩/熬)　大黄　　　葶藶子(熬/)　甘遂¶
　　黄芩(各二/兩)　巴豆(四十枚去心/皮熬别研)　　　硝石(一兩/)¶
　右七味擣合蜜和丸如梧子先食服三丸日再服一¶
<pb:KR3e0015_WYG_011-42a>¶
　方無硝石忌野猪肉蘆笋等(出第十/巻中)¶
必効青木香丸主氣滿腹脹不調不消食兼冷方¶
　　青木香(六分/)㯽榔(六分/)　大黄(十二/分)　芍藥(五分/)¶
　　訶梨勒(五分/)枳實(五分/炙)　桂心(四分/)¶
　右七味擣篩蜜和丸如梧子飲服十五丸漸漸常加¶
　以利為度不限丸多少不利者乃至五十六十丸亦¶
　得忌生葱(韓同識頻服大/効古今常用)¶
又療腹脹滿堅如石積年不損者方¶
<pb:KR3e0015_WYG_011-42b>¶
　　取白楊東南枝去蒼皮護風細剉五升熬令黄酒¶
　　五升淋訖則以絹袋盛滓還内酒中蜜封再宿毎¶
　　服一合日三(並出第/二巻中)¶
　　卒心腹脹滿方六首¶
肘後療卒心腹煩滿方¶
　　剉薏苡根濃煮取汁服三升¶
又方¶
　　黄芩(一兩/)　杏仁(二十枚/去皮尖)牡蠣(一兩/熬)¶
<pb:KR3e0015_WYG_011-43a>¶
　右三味切以水三升煮取一升頓服之¶
又方¶
　　灸兩手大拇指内邊爪後第一文頭各一壯又灸¶
　　兩手中央長指爪下一壯愈(肘後此方本/治卒吐逆)¶
此本在雜療中其病亦是痰飲霍亂之例兼宜依霍亂¶
條中法療之人平居有患者亦少皆因他病兼為之耳¶
或從傷寒後未復或從霍亂吐下後虚躁或是勞損服¶
諸補藥痞滿或觸寒熱邪氣或食飲協毒或服藥失度¶
<pb:KR3e0015_WYG_011-43b>¶
並宜各循其本源為療不得專用此法也(並出第/一巻中)¶
備急療卒心腹脹滿又胷脅痛欲死方¶
　　熱煮湯令灼灼爾以漬手足冷則易秘之(肘後張/文仲同)¶
又桂心散方¶
　　枳實(炙/)　　桂心¶
　右二味等分下篩以米汁服一匕忌生葱(肘後張文/仲同並出)¶
　(第一/巻中)¶
救急療卒患心腹脹滿刺痛方¶
<pb:KR3e0015_WYG_011-44a>¶
　　生薑大有功能逺行宜將自隨煮汁服良患乆痢¶
　　虚損嘔逆不下食見食則吐取三兩細切擣絞取¶
　　汁㣲煖㸃少多蜜頓一服則下食大効(出第七/巻中)¶
　　腹脹雷鳴方三首¶
范汪療腹中寒氣脹雷鳴切痛胷脅逆滿附子粳米湯¶
方¶
　　附子(一枚/炮)　半夏(半升/洗)　甘草(一兩/灸)　大棗(十枚/)¶
　　粳米(半升/)¶
<pb:KR3e0015_WYG_011-44b>¶
　右五味切以水八升煮米取熟去米内藥煮取三升¶
　絞去滓適寒温飲一升日三忌海藻菘菜猪羊肉餳¶
　(仲景傷寒論同集驗加乾/薑二兩出第十五巻中)¶
延年療患腹内氣脹雷鳴胷背痛方¶
　　丹參(三兩/)　枳實(炙各/三兩)　桔梗　　　白术¶
　　芍藥(各二/兩)　生薑(四兩/)　㯽榔(七枚/)¶
　右七味細切以水九升煮取二升七合去滓分温三¶
　服忌猪肉桃李雀肉生冷油膩魚蒜等(出第十/五巻中)¶
<pb:KR3e0015_WYG_011-45a>¶
又丹參湯療腸鳴發則覺作聲方¶
　　丹參　　　茯苓(各三/兩)　桔梗(二兩/)　生薑(四兩/)¶
　　細辛　　　厚朴(炙/)　　食茱茰(各二/兩)¶
　右七味切以水八升煮取二升五合去滓分温三服¶
　毎服如人行七八里忌生菜猪肉酢物(出第四/卷中)¶
　　腹内諸氣及脹不下食方一十一首¶
廣濟療腹内諸氣脹滿昆布散方¶
　　昆布　　　海藻　　　人參　　　𤣥參¶
<pb:KR3e0015_WYG_011-45b>¶
　　橘皮　　　升麻(各三/兩)　芎藭　　桂心¶
　　乾薑(各二/兩)　小麥(一升半醋一升半漬/之一宿出暴醋盡止)¶
　右十味擣篩為散别擣小麥作散合藥散一處更擣¶
　千杵酒服方寸匕日三服漸加至二匕不利忌熱麫¶
　炙肉生葱蒜粘食等物¶
又療冷氣薏苡仁飯粥方¶
　　細伐薏苡仁炊為飯氣味欲匀如麥飯煮粥亦好¶
　　豉漿粥並任意無所忌¶
<pb:KR3e0015_WYG_011-46a>¶
又療氣蘇子粥方¶
　　蘇子不限多少研如麻子作粥依食法著葱豉薑¶
　　並得無所忌¶
又療氣膀胱急妨宜下氣方¶
　　蕪荑擣和食鹽末令調以綿褁如棗大内下部乆¶
　　時或下惡汁并下氣佳無所忌(通按膀胱急妨謂/小便急不得出而)¶
　　(妨悶/也)¶
又療氣昆布臛法¶
<pb:KR3e0015_WYG_011-46b>¶
　　髙麗昆布一斤白米泔汁浸一宿洗去鹹味以水¶
　　一斗煮令向熟擘長三寸闊四五分仍取葱白一¶
　　握二寸切斷擘之更合熟煮令昆布極爛仍下鹽¶
　　酢豉糝調和一依臛法不得令鹹酸以生薑橘皮¶
　　椒末等調和宜食粳米飯粳米粥海藻亦依此法¶
　　極下氣大效無所忌¶
又療心頭冷硬結痛下氣㯽榔湯方¶
　　㯽榔(十顆/)　生薑　　青木香(各三/兩)橘皮¶
<pb:KR3e0015_WYG_011-47a>¶
　　枳實(炙/)　　甘草(炙/)　　大黄(各二/兩)¶
　右七味切以水六升煮取二升半絞去滓分温三服¶
　服别如人行四五里進一服取微利忌生菜熱麫炙¶
　肉海藻菘菜等¶
又療一切氣妨悶不能食㯽榔丸方¶
　　㯽榔(七箇/)　芍藥(五分/)　枳實(七枚/炙)　人參(五分/)¶
　　大黄(十六/分)　青木香(六分/)桂心(四分/)¶
　右七味擣篩蜜和丸空腹服如梧子二十丸日再服¶
<pb:KR3e0015_WYG_011-47b>¶
　漸加至二十五丸微洩為度忌生菜熱麫炙肉蒜粘¶
　食生葱等物¶
又療氣小芥子酒方¶
　　小芥子一升擣碎以絹袋盛好酒二升浸之七日¶
　　空腹温服三合日二服漸漸加之以知為度酒盡¶
　　旋旋添之無所忌¶
又療乆患氣脹烏牛尿方¶
　　取烏牛尿空心温服一小升日一服氣散則止無¶
<pb:KR3e0015_WYG_011-48a>¶
　　所忌(並出第/二卷中)¶
近効燒鹽通一切氣尤療風方¶
　　取鹽花以生麻油和之以濕布一片急褁以繩子¶
　　繫如打牆鎚許大置瓦子上以炭火四面燒望之¶
　　如火氣訖更勿加炭待火盡冷訖吹扇去灰收取¶
　　鹽擣破如患心腹脹滿氣隔不通取碁子大含嚥¶
　　之立差如煮訶梨勒㯽榔及茶湯用此鹽療一切¶
　　病(韋特進用/之極効驗)¶
<pb:KR3e0015_WYG_011-48b>¶
又訶梨勒丸療氣脹不下食尤除惡氣方¶
　　訶梨勒　　青木香¶
　右二味等分擣篩融沙糖和衆手一時捻為丸隨意¶
　服之氣甚者毎服八十丸日再稍輕者毎服四五十¶
　丸則得性熱者以生牛乳下性冷者以酒下不問食¶
　之前後(禮部蕭郎中處/得云自服大効)¶
　　灸諸脹滿及結氣法二十二首¶
千金療臚脹脅腹滿法¶
<pb:KR3e0015_WYG_011-49a>¶
　　灸膈俞百壯三報穴在第七椎下兩傍各一寸半¶
　　(翼/同)¶
又療脹滿水腫法¶
　　灸脾俞隨年壯穴在第十一椎下兩傍各一寸半¶
　　(翼/同)¶
又療脹滿雷鳴酒沸法¶
　　灸大腸俞百壯三報穴在第十六椎下兩傍各一¶
　　寸半(翼/同)¶
<pb:KR3e0015_WYG_011-49b>¶
又療脹滿氣聚寒冷法¶
　　灸胃管穴在心鳩尾下三寸灸百壯三報之(翼/同)¶
又療脹滿繞臍結痛堅不能食法¶
　　灸中管百壯穴在臍上一寸一名水分(翼/同)¶
又療脹滿瘕聚帶下疼痛法¶
　　灸氣海百壯穴在臍下一寸半忌不可針(翼/同)¶
又療脹滿結氣如水腫狀小腹堅如石法¶
　　灸膀胱募百壯穴在中極臍下四寸(翼/同)¶
<pb:KR3e0015_WYG_011-50a>¶
又療脹滿腎冷瘕聚泄痢法¶
　　灸天樞百壯(通按銅人經天樞二/穴俠臍二寸翼同)¶
又療冷脹胷滿心腹積聚痞疼痛法¶
　　灸肝俞百壯穴在第九椎下兩傍各一寸半(翼/同)¶
又療五藏六腑積聚脹滿羸瘦不能飲食法¶
　　灸三焦俞隨年壯穴在第十三椎下兩傍各一寸¶
　　半(翼同並出第/十六巻中)¶
又療結氣法¶
<pb:KR3e0015_WYG_011-50b>¶
　　扁鵲曰第四椎下兩傍各一寸半名闕俞主胷中¶
　　膈氣灸隨年壯(通按闕當作厥四椎兩/旁一寸半乃厥隂俞也)¶
又主心腹諸病堅滿煩痛憂思結氣寒冷霍亂心痛吐¶
下食不消腸鳴泄痢法¶
　　灸太倉穴一名胃募在心下四寸胃管下一寸灸¶
　　百壯¶
又主結氣囊褁針藥所不及法¶
　　灸盲募二穴在從乳頭邪度至臍中屈去半從乳¶
<pb:KR3e0015_WYG_011-51a>¶
　　下行度頭是灸隨年壯(通按銅人腧穴依法量度/乃得日月膽募之穴然主)¶
　　(療别肝募期門穴在此穴/上五分然主療與此頗同)¶
又凡臍下絞痛流入隂中發作無時此冷氣療之法¶
　　灸臍下三寸名關元百壯¶
又療短氣不語法¶
　　灸肘後兩筋間名天井百壯¶
又方¶
　　灸大椎隨年壯¶
<pb:KR3e0015_WYG_011-51b>¶
又方¶
　　灸肺俞穴在第三椎兩傍各一寸半百壯¶
又方¶
　　灸肝俞第九椎百壯¶
又方¶
　　灸尺澤百壯¶
又方¶
　　灸手十指頭各十壯¶
<pb:KR3e0015_WYG_011-52a>¶
又方¶
　　灸小指第四指間交脉上七壯¶
又少年房室多短氣者法¶
　　灸鳩尾頭五十壯(並出第十/七巻中)¶
　　胷脅痛及妨悶方四首¶
病源胷脅痛者由膽與肝及腎之支脉虚為寒氣所乗¶
故也足少陽膽之經也其支脉從目銳眥貫目下行至¶
胷循脅裏足厥隂肝之經也其支脉起足大指聚毛上¶
<pb:KR3e0015_WYG_011-52b>¶
循入腹貫膈布脅肋足少隂腎之經也其支脉起肺出¶
絡心注胷中此三經之支脉並循行胷脅邪氣乗於胷¶
脅故傷其經脉邪氣之與正氣交擊故令胷脅相引而¶
急痛也診其寸口脉弦而滑弦則為痛滑則為實痛則¶
為急實則為躍弦滑相摶則胷脅搶息痛也¶
又卒苦煩滿又胷脅痛欲死候此由手少陽之絡脉虚¶
為風邪所乗故也手少陽之脉起小指次指之端上循¶
入缺盆布膻中散絡心包風邪在其經邪氣廹於心絡¶
<pb:KR3e0015_WYG_011-53a>¶
心氣不得宣暢故煩滿乍上攻於胷或下引於脅故煩¶
滿而又胷脅痛也若經乆邪氣留連摶於藏則成積摶¶
於腑則成聚也(並出第十/六巻中)¶
廣濟療氣結築心胷脅悶痛不能喫食訶梨勒散方¶
　　訶梨勒(四顆炮/去核)　　人參(二分/)¶
　右二味擣篩為散以牛乳二升煮三四沸頓服之分¶
　為二服亦得如人行三二里進一服無所忌¶
又療胷脅不利腹中脹氣急妨悶半夏湯方¶
<pb:KR3e0015_WYG_011-53b>¶
　　半夏(一升/洗)　生薑(一斤/)　桂心(六兩/)　㯽榔(二兩/末)¶
　右四味細切以水八升煮取二升四合絞去滓分温¶
　五服服别相去如人行六七里進一服快利為度忌¶
　羊肉餳生葱油膩小品有呉茱茰三十顆無㯽榔餘¶
　並同¶
又療胷脅妨悶胃中客氣大便苦難大黄丸方¶
　　大黄(十二/分)　厚朴(四分/炙)　枳實(四分/炙)　芒硝(八分/)¶
　　杏仁(六分去/皮尖)葶藶子(四分/熬)¶
<pb:KR3e0015_WYG_011-54a>¶
　右六味擣篩蜜和丸空腹以飲服如梧子十丸日二¶
　服稍稍加以大便微調為度忌生冷油膩粘食(出第/二巻)¶
　(中/)¶
千金療冷氣脅下往來胷膈痛引脅背悶當歸湯方¶
　　當歸　　　芍藥　　　呉茱茰　　桂心¶
　　人參　　　大黄　　　甘草(各二/兩)　茯苓¶
　　枳實(各一/兩)　乾薑(三兩/)¶
　右十味細切以水八升煮取二升半一服八合日三¶
<pb:KR3e0015_WYG_011-54b>¶
　服治尸注亦佳忌海藻菘菜生葱酢物等(出第十/六巻中)¶
　　脅肋痛方二首¶
小品療脅下偏痛發熱其脉𦂳弦此寒也當以温藥下¶
之大黄附子湯方¶
　　大黄(三兩/)　附子(三枚/炮)　細辛(二兩/)¶
　右三味切以水五升煮取二升分三服若强盛人煮¶
　取三升半分為三服服别如人行四五里進一服忌¶
　猪肉冷水生菜等(仲景/同)¶
<pb:KR3e0015_WYG_011-55a>¶
又半夏茯苓湯療胷膈心腹中痰水冷氣心下汪洋嘈¶
煩或水鳴多唾口清水自出脅肋急脹痛不欲食此皆¶
胃氣弱受冷故也其脉喜沉弦細遲悉主之方¶
　　半夏(五兩/洗)　生薑(五兩/)　茯苓(三兩/)　旋復花(一/兩)¶
　　陳橘皮　　人參　　　桔梗　　　芍藥¶
　　甘草(炙各/二兩)　桂心(一兩/)¶
　右十味切以水九升煮取三升分三服欲得利者加¶
　大黄須微調者用乾地黄病有先時喜水下者加白¶
<pb:KR3e0015_WYG_011-55b>¶
　术三兩除旋復花若大便不調宜加大黄及乾地黄¶
　並用三兩忌羊肉餳酢物生葱猪肉海藻菘菜(集驗/同出)¶
　(第一/卷中)¶
　　胷膈氣方三首¶
廣濟療胷膈氣脹滿喫食心下妨虛熱脚手煩疼漸羸¶
瘦不能食四肢無力枳實丸方¶
　　枳實(六分/)　犀角(四分/)　前胡(四分/)　青木香(八/分)¶
　　麥門冬(去心/八分)赤茯苓(八分/)苦參(六分/)　芍藥(六分/)¶
<pb:KR3e0015_WYG_011-56a>¶
　右八味擣篩為末蜜和丸如梧子以飲空腹下二十¶
　丸漸加至三十丸日二服不利忌生菜熱麫油膩炙¶
　肉酢蒜¶
又療胷膈滿塞心背撮痛走注氣悶宜服此柴胡湯方¶
　　柴胡(六分/)　當歸(六分/)　青木香(六分/)犀角(屑六/分)¶
　　㯽榔(十箇/)　甘草(二分/炙)¶
　右六味切以水七升煮取二升半絞去滓内麝香末¶
　分温三服如人行四五里微利為度忌海藻菘菜生¶
<pb:KR3e0015_WYG_011-56b>¶
　菜熱麫蕎麥猪魚蒜¶
又療胷膈間伏氣不下食臍下滿柴胡湯方¶
　　柴胡(三兩/)　枳實(三兩/)　生薑(三兩/)　白术(三兩/)¶
　　甘草(炙一/兩)　㯽榔(七箇/)¶
　右六味切以水六升煮取二升絞去滓分温二服服¶
　别如人行六七里進一服小弱人微利禁生冷蒜腥¶
　海藻菘菜桃李雀肉等(並出第/一卷中)¶
　　寒疝腹痛方一十三首¶
<pb:KR3e0015_WYG_011-57a>¶
病源疝者痛也此由隂氣積於内寒氣結摶而不散腑¶
藏虚弱風冷邪氣相擊則腹痛裏急故云寒疝腹痛也¶
(出第二/十卷中)¶
廣濟療丈夫虚勞寒疝腹痛并主産後方¶
　　生乾地黄(三/兩)甘草(炙二/兩)　茯苓(二兩/)　人參(二兩/)¶
　　當歸(二兩/)　大棗(十四/枚)　白羊肉(去脂/三斤)¶
　右七味切以水三斗先煮羊肉取一斗去羊肉内諸¶
　藥煮取五升内葱白一把煮取四升絞去滓分温五¶
<pb:KR3e0015_WYG_011-57b>¶
　服服别相去如人行十二三里後藥消進少食食消¶
　服藥忌蕪荑海藻菘菜酢物餘無忌(出第四/巻中)¶
仲景傷寒論寒疝遶臍苦痛若發則白汗出手足厥寒¶
若脉沉弦者二物大烏頭煎主之方¶
　　大烏頭(十五/枚)白蜜(二斤/)¶
　右藥以水三升煮烏頭取二升去烏頭内蜜煎令水¶
　氣盡得二升强人服七合弱人五合一服不差明日¶
　更服日止一服不可再也忌猪肉冷水(千金/同)¶
<pb:KR3e0015_WYG_011-58a>¶
又寒疝腹滿逆冷手足不仁若一身盡痛灸刺諸藥所¶
不能治者抵當烏頭桂枝湯主之方¶
　　秋烏頭(實中大/者十枚)　白蜜(二斤一/方一斤)　桂心(四兩/)¶
　右三味先以蜜微火煎烏頭減半去烏頭别一處以¶
　水二升半煮桂取一升去滓以桂汁和前蜜合煎之¶
　得一升許初服二合不知更服至三合又不復知更¶
　加至五合其知如醉狀得吐者為中病也忌猪肉冷¶
　水生葱等(范汪/方同)¶
<pb:KR3e0015_WYG_011-58b>¶
　　桂心(三兩/)　芍藥(三兩/)　甘草(二炙/)　生薑(三兩/切)¶
　　大棗(十二/枚)¶
　右五味切以水七升煮取三升去滓取五合和前烏¶
　頭蜜令得一升餘並同前法服(仲景傷寒/論千金同)¶
又療寒疝腹中痛引脅痛及腹裏急者當歸生薑羊肉¶
湯主之方¶
　　當歸(三兩/)　生薑(五兩/)　肥羊肉(一斤/去脂)¶
　右三味切以水一斗合煮取三升去滓温服七合日¶
<pb:KR3e0015_WYG_011-59a>¶
　三痛即當止若寒多者加生薑足前成一斤若痛多¶
　而嘔者加橘皮二兩术一兩合前物煮取三升加生¶
　薑者亦加水五升煮取三升二合服之依前(經心録/范汪同)¶
　(無/忌)¶
又療寒疝腹中痛者柴胡桂枝湯方¶
　　柴胡(四兩/)　大棗(六枚/)　黄芩(一兩/半)　人參(一兩/半)¶
　　甘草(一兩/炙)　半夏(二合/半)　桂心　　　生薑(各一/兩半)¶
　　芍藥(一兩/半)¶
<pb:KR3e0015_WYG_011-59b>¶
　右九味以水八升煮取三升去滓温服一升日三服¶
　又云人參湯作如桂枝法加半夏茈胡黄芩復如茈¶
　胡湯法今著人參作半劑忌海藻菘菜羊肉餳生葱¶
　(並出第十/五卷中)¶
小品寒疝氣腹中虚痛及諸脅痛裏急當歸生薑等四¶
味主之方¶
　　當歸　　　生薑　　　芍藥(各三/兩)　羊肉(三斤/)¶
　右藥切以水一斗二升煮肉爛熟出肉内諸藥煎取¶
<pb:KR3e0015_WYG_011-60a>¶
　三升分温服七合日三數有効(古今録驗經心録范/汪同出第一巻中)¶
集驗療寒疝氣往來衝心腹痛桂心湯方¶
　　桂心(四兩/)　生薑(三兩/)　呉茱茰(二兩/)¶
　右三味切以酒一大升煎至三合去滓分温三服如¶
　人行六七里一服忌生葱¶
又療寒疝下牽少腹痛附子丸方¶
　　附子(二兩/炮)　桃仁(三兩去/皮尖)蒺䔧子(一升去/角尖熬)¶
　右三味擣篩末蜜和丸梧子大空腹酒下十丸漸加¶
<pb:KR3e0015_WYG_011-60b>¶
　至十五丸及二十丸日再服忌生菜熱麫炙肉笋蒜¶
　猪魚(出第六/卷中)¶
又療積年腹内宿結疝冷氣及諸癖癥等香䜴丸方¶
　　香美爛䜴暴乾微熬令香即止¶
　　小芥子去土石微熬令赤即止(各一/升)¶
　右二味擣篩蜜和丸梧子大空腹酒服二十丸漸加¶
　至三十丸日二服初服半劑以來腹中微絞痛勿怪¶
　之是此藥攻病之候¶
<pb:KR3e0015_WYG_011-61a>¶
又療疝瘕冷氣方¶
　　採鼠李子日乾九蒸九暴酒浸服三合日兩服漸¶
　　加至三服能下血及碎肉積滯物¶
古今録驗楚王𤓰子丸療心腹寒疝胷脅支滿食飲不¶
化寒中腹痛及嘔痢風痙頸項强急不得俛仰方¶
　　桂心(五分/)　茱茰(三兩/)　白薇(一分/)　乾薑(四分/)¶
　　烏頭(二分/炮)　蜀椒(五分/汗)　芎藭(四分/)　防葵(二分/)¶
　　白芷(三分/)¶
<pb:KR3e0015_WYG_011-61b>¶
　右九味末之合蜜和為丸如梧子先食服一丸日三¶
　不知稍稍増之以腹中温身中憹憹為度忌生葱猪¶
　肉冷水(方中無𤓰子未詳方名/范汪等同出第八巻中)¶
　　寒疝心痛方三首¶
病源夫疝者痛也隂氣積結所生也隂氣不散則寒氣¶
盛寒氣盛則痛上下無常處冷氣上衝於心故令心痛¶
也(出第二/十卷中)¶
范汪大茱茰丸療心腹寒疝胷中有逆氣時上搶心痛¶
<pb:KR3e0015_WYG_011-62a>¶
煩滿不得卧面目惡風悸掉惕惕時驚不欲飲食而嘔¶
變發寒熱方¶
　　呉茱茰(半斤/)細辛　　　芍藥　　柴胡(一方用/前胡)¶
　　旋復花　　黄芩　　　紫菀　　人參¶
　　白术　　　茯苓　　　乾薑　　桂心¶
　　附子(炮/)　　甘草(炙/)　　半夏(洗/)　當歸(各半/兩)¶
　右十六味擣篩以蜜和為丸如梧子先食服三丸日¶
　三不知稍加忌生葱羊肉餳酢物桃李雀肉猪肉生¶
<pb:KR3e0015_WYG_011-62b>¶
　菜海藻菘菜除此更無所忌(一方有蜀椒無桂心又/一方有乾地黄無黄芩)¶
　(深師同出第/十四巻中)¶
小品解急蜀椒湯主寒疝氣心痛如刺繞臍腹中盡痛¶
白汗出欲絶方¶
　　蜀椒(二百/枚汗)　附子(一枚/炮)　粳米(半升/)　乾薑(半兩/)¶
　　半夏(十二/枚洗)　大棗(二十/枚)　甘草(一兩/炙)¶
　右七味切以水七升煮取三升澄清熱服一升不差¶
　更服一升數用療心腹痛困急欲死解結逐寒上下¶
<pb:KR3e0015_WYG_011-63a>¶
　痛良忌猪羊肉餳海藻菘菜(肘後古今録驗范汪方/無甘草餘同經心録同)¶
　(出第一/巻中)¶
古今録驗療心痛寒疝牡丹丸方¶
　　牡丹(去心/)　桂心(各二/兩)　烏頭(炮二/枚)¶
　右三味末之合蜜和為丸如大豆旦起未食服三丸¶
　日二不知稍増之藥少急寧少服并治遁尸發動無¶
　烏頭附子亦可用炮之忌胡荽猪肉冷水生葱等(出/第)¶
　(八巻/中)¶
<pb:KR3e0015_WYG_011-63b>¶
　　卒疝方三首¶
集驗療卒疝暴痛方¶
　　灸大敦男左女右三壯立巳穴在灸經圖上(出第/六巻)¶
　　(中/)¶
文仲療卒得諸疝少腹及隂中相引絞痛白汗出欲死¶
方¶
　　擣沙參下篩酒服方寸匕立愈(肘後備/急同)¶
又若不差服諸利丸下之走馬湯亦佳此名寒疝亦名¶
<pb:KR3e0015_WYG_011-64a>¶
隂疝張仲景飛尸走馬湯方¶
　　巴豆(二枚去/心皮熬)　杏仁(一枚去/尖皮)¶
　右二味取綿纒搥令極碎投熱湯二合捻取白汁服¶
　之須㬰差未差更一服老小量之通療鬼擊有尸疹¶
　者常蓄此藥用驗忌野猪肉蘆笋(備急同出/第十巻中)¶
　　七疝方三首¶
病源七疝候七疝者厥疝癥疝寒疝氣疝盤疝胕疝狼¶
疝也厥逆心痛足寒諸飲食吐不下名曰厥疝也腹中¶
<pb:KR3e0015_WYG_011-64b>¶
氣乍滿心下盡痛氣積如臂名曰癥疝也寒飲食則脅¶
下腹中盡痛名曰寒疝也腹中乍滿乍減而痛名曰氣¶
疝也腹中痛在臍傍名曰盤疝也腹中臍下有積聚名¶
曰胕疝也少腹與隂相引而痛大便難名曰狼疝也凡¶
七疝皆由血氣虚弱飲食寒温不調之所生也(出第二/十巻中)¶
文仲小器七疝丸主暴心腹厥逆不得氣息痛逹背膂¶
名曰尸疝心下堅痛不可手迫名曰石疝臍下堅痛得¶
寒冷食輒劇名曰寒疝脅下堅痛大如手痛時出見若¶
<pb:KR3e0015_WYG_011-65a>¶
不痛不見名曰盤疝臍下結痛女人月事不時名曰血疝¶
少腹脹滿引膀胱急痛名曰脉疝悉主之方(臣等看詳七/疝已載前序)¶
　　椒(四分/汗)　　桔梗　　　芍藥　　　乾薑¶
　　厚朴(炙/)　　細辛　　　附子(炮各/二分)　烏頭(一分/炮)¶
　右八味末之蜜和丸服如大豆三丸加至七八丸日¶
　三服忌猪肉冷水生菜(出第一/卷中)¶
古今録驗七疝丸療疝諸寒臍傍痛上支胷中滿少氣¶
太醫丞樊之方¶
<pb:KR3e0015_WYG_011-65b>¶
　　蜀椒(五分/汗)　乾薑　　　厚朴(炙/)　　黄芩¶
　　細辛　　　芍藥　　　桂心(各四/分)　桔梗(二分/)¶
　　烏喙(一分/炮)　柴胡(一分/)　茯苓(一分/)　牡丹皮(一/分)¶
　右十二味擣篩蜜和丸梧子大先餔以酒服七丸日¶
　三不知漸加以知為度忌猪肉冷水生葱生菜酢物¶
　胡荽(范汪同出/第十卷中)¶
集驗疝氣桃仁湯方¶
　　桃仁(去皮/尖)　呉茱茰　　橘皮　　　海藻(各三/兩)¶
<pb:KR3e0015_WYG_011-66a>¶
　　生薑　　　茯苓　　　羌活　　　蒺䔧子(去/角)¶
　　(各三/兩)¶
　右八味切以水三大升煮取九合分為三服空心服¶
　忌酢物¶
　　寒疝不能食方四首¶
深師療虚冷心腹寒疝胷脅支滿飲食不消腹中痛乆¶
痢頸强芎藭丸方¶
　　芎藭(七分/)　烏頭(四分/炮)　防葵(三分/)　蜀椒(九分/汗)¶
<pb:KR3e0015_WYG_011-66b>¶
　　白薇(二分/)　桂心(十分/)　白芷(五分/)　茱茰(六分/)¶
　　乾薑(八分/)¶
　右九味擣篩蜜和丸如梧子飲服二丸日三稍加至¶
　五六丸以知為度忌猪肉冷水生葱(范汪/同)¶
又主虚冷痰癖疝食不消心腹痛氣弱不欲食虚惙羸¶
瘦呉茱茰丸方¶
　　呉茱茰(十分/)紫菀(三分/)　白薇(三分/)　烏頭(十分/炮)¶
　　桂心(六分/)　前胡　　　芍藥　　　細辛¶
<pb:KR3e0015_WYG_011-67a>¶
　　芎藭　　　黄芩(各五/分)¶
　右十味下篩蜜和酒服如梧子五丸日三稍加之忌¶
　猪肉冷水桃李生葱生菜等(謹按别本有此方元欠/五味按忌法有桃李即)¶
　(當用白术恐後古今録驗治寒/疝積聚是全方出第十六卷中)¶
范汪療手足熱腹中寒疝不能食飲數心腹痛十一物¶
七熬飯後丸方¶
　　茯苓(五兩/)　乾薑(六兩今倍/併十二兩)　　　　大黄(二斤/)¶
　　柴胡(十兩/)　芎藭(七兩/)　蜀椒(一兩/汗)　芒硝(一升/重十)¶
<pb:KR3e0015_WYG_011-67b>¶
　　(兩今减/五合)　　杏仁(一升去/皮尖)葶藶子(一升/)加桂心(五/兩)¶
　　附子(三兩/炮)¶
　右藥乾薑茯苓不熬餘皆熬擣篩以蜜和丸如梧子¶
　飲服七丸日三龍朔元年三月十七日詔書十一物¶
　七熬方忌猪肉冷水醋物生葱等(出第十四巻中通/按除乾薑茯苓當)¶
　(九熬今云七者以/桂心附子葢加之)¶
集驗療寒疝不能食方¶
　　取馬藺子一升毎日取胡桃許以麫拌熟煮吞之¶
<pb:KR3e0015_WYG_011-68a>¶
　　然後依常飯日再服服盡必愈亦除腹内一切諸¶
　　疾消食肥肌仍時燒塼熱以羖羊毛作氊褁却氊¶
　　上熨之日一度尤佳¶
　　寒疝積聚方四首¶
病源夫積聚者由寒氣在内所生也血氣虚弱風邪摶於¶
腑藏寒多則氣澁氣澁則生積聚也積者隂氣五藏所生¶
始發不離其部故上下有所窮已聚者陽氣六腑所成也¶
故無根本上下無所留止但諸藏腑受邪初未能為積聚¶
<pb:KR3e0015_WYG_011-68b>¶
邪氣留滯不去乃成積聚其為病也或左右脅下如覆杯¶
或臍上下如臂或胃管間覆大如盤羸瘦少氣或洒浙¶
寒熱四肢不收飲食不為肌膚或累累如桃李或腹滿嘔¶
泄寒則痛故云寒疝積聚也其脉駃(所吏/反)而𦂳積聚浮而¶
牢積聚牢强急者生虚弱急者死(出第二十巻中通按/脉數為駃脉遲為駛)¶
深師破積丸療寒疝乆積聚周走動摇大者如鼈小者¶
如柸乍來乍去在於胃管大腸脹滿不通風寒則腸鳴¶
心下寒氣上搶胷脅支滿芫花丸方¶
<pb:KR3e0015_WYG_011-69a>¶
　　芫花(一分/)　蜀椒(一分/汗)　大黄(六分/)　細辛(六分/)¶
　　桔梗(五分/)　烏頭(四分/炮)　茱茰　　　芍藥¶
　　茯苓(各三/分)　龍膽(二分/)　半夏(一分/洗)¶
　右十一味擣篩蜜和丸如梧子大飲服五丸日三當¶
　下如泥病愈忌猪羊肉餳酢物生菜等¶
又當歸丸療心腹勞强寒疝邪氣往來堅固結聚苦寒¶
煩悁(於縁切/下同)不得卧夜苦汗出大便堅小便不利流飲¶
在腹中食不生肌方¶
<pb:KR3e0015_WYG_011-69b>¶
　　桔梗(二分/)　葶藶子(熬五/分)藜蘆(炙二/分)　厚朴(炙五/分)¶
　　杏仁(五十枚/去皮尖)附子(炮五/分)　桂心　　　人參(各三/分)¶
　　沙參(三分/)　特生礜石(一兩燒/半日)¶
　右十味擣篩蜜和丸如梧子飲服三丸日三稍加之¶
　忌猪肉生葱冷水(出第二十/二巻中)¶
古今録驗療乆寒三十嵗心腹疝癥瘕積聚邪氣往來¶
厥逆搶心痛乆痺羸瘦少氣婦人産乳餘疾胷脅支滿¶
不嗜食手足悁煩月水不通時時便血名曰破積聚烏¶
<pb:KR3e0015_WYG_011-70a>¶
頭續命丸方¶
　　食茱茰(十分/)芍藥(五分/)　細辛(五分/)　前胡(五分/一云)¶
　　(柴/胡)　　　　乾薑(十分/)　烏頭(十分/炮)　紫菀¶
　　黄芩　　　白术　　　白薇(各三/分)　芎藭¶
　　人參　　　乾地黄(各五/分)蜀椒(十分/汗)　桂心(十分/)¶
　右十五味擣篩蜜和為丸如梧子大先食服三丸日¶
　三不知稍加至七丸忌生菜生葱猪肉冷水桃李雀¶
　肉蕪荑等(范汪同出/第十巻中)¶
<pb:KR3e0015_WYG_011-70b>¶
集驗療腎冷及疼疝氣滯後灌方¶
　　鹽花(一大/合)　漿水(半大/升)¶
　右二味和煖灌下部少間即下膿日一度再灌之即¶
　止¶
　　心疝方四首¶
病源心疝者由隂氣積於内寒氣不散上衝於心故使¶
心痛謂之心疝也其痛也或如錐刀所刺或四肢逆冷¶
或脣口變青皆其候也(出第二/十巻中)¶
<pb:KR3e0015_WYG_011-71a>¶
范汪療心疝復繞臍痛上支脅心下痛方¶
　　芍藥　　　桔梗　　　細辛　　蜀椒(汗/)¶
　　桂心　　　乾薑(各三/分)　附子(一分/炮)¶
　右七味末之合蜜和為丸如梧子服七丸以酒下日¶
　二服忌猪肉冷水生葱生菜等¶
又療三十年心疝神方¶
　　真射□(釅好/者)新好茱茰(一名/殺子)¶
　右二味等分擣篩蜜和丸服如麻子二丸日三藥勢¶
<pb:KR3e0015_WYG_011-71b>¶
　盡乃熱食良已用得差(劉國英/所秘)¶
又一心疝方¶
　　炙兩足大指甲寅之際甲寅各半炷隨年壯良(通/按)¶
　　(寅當/作肉)¶
又心疝發時心腹痛欲死方¶
　　炙足心及足大指甲後横理節上及大指岐間白¶
　　黒肉際百壯則止足心者在足下偏近大指本節¶
　　際不當足心中央也(並出第十八巻中通按足心/在足下近大指本節即湧泉)¶
<pb:KR3e0015_WYG_011-72a>¶
　　(穴/也)¶
　¶
　¶
　¶
　¶
　¶
　¶
　¶
<pb:KR3e0015_WYG_011-72b>¶
　¶
　¶
　¶
　¶
　¶
　¶
　¶
　外臺秘要方巻七¶
