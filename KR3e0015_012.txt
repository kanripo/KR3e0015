# -*- mode: mandoku-view; -*-
#+TITLE: 外臺祕要方
#+DATE: 2015-08-24 23:04:23.911198
#+PROPERTY: ID KR3e0015
#+PROPERTY: BASEEDITION WYG    
#+PROPERTY: JUAN 卷八
<pb:KR3e0015_WYG_012-1a>¶
欽定四庫全書¶
　外臺秘要方卷八¶
　　　　　　　　　　　　　唐　王燾　撰¶
　　痰飲論二首¶
病源痰飲者由氣脉閉塞津液不通水飲氣停在胸腑¶
結而成痰又其人素盛今瘦水走腸間漉漉有聲謂之¶
痰飲其為病也胷脅脹滿水榖不消結在腹内兩肋水¶
入腸胃動作有聲身體重多唾短氣好眠胷背痛甚則¶
<pb:KR3e0015_WYG_012-1b>¶
上氣欬逆倚息短氣不得卧其形如腫是也脉偏弦為¶
飲浮而滑為飲其湯熨針石别有正方補養宣導今附¶
於後養生方導引法云左右側卧不息十二通療痰飲¶
不消右有飲病右側卧左有飲病左側卧又有不消氣¶
排之左右各十二息療痰飲(出第二/十巻中)¶
千金痰飲論問曰夫飲有四何謂師曰有痰飲(一云/留飲)有¶
懸飲有溢飲有支飲問曰四飲之證何以為異師曰其¶
人素盛今瘦水走腸間瀝瀝有聲謂之痰飲飲後水留¶
<pb:KR3e0015_WYG_012-2a>¶
在脅下欬唾引痛謂之懸飲飲水過多歸於四肢當汗¶
出而不汗出身體疼重謂之溢飲其人欬逆倚息短氣¶
不得卧其形如腫謂之支飲凡心下有水者築築而悸¶
短氣而恐其人眩而癲先寒即為虚先熱即為實故水¶
在於心其人心下堅築築短氣惡水而不欲飲水在於¶
肺其人吐涎沫欲飲水水在於脾其人少氣身體盡重¶
水在於肝脅下支滿嚏而痛水在於腎心下悸夫病人¶
卒飲水多必暴喘滿凡食少飲多水停心下甚者則悸¶
<pb:KR3e0015_WYG_012-2b>¶
㣲者短氣脉雙弦者寒也皆大下後喜虚耳脉偏弦者¶
飲也肺飲不弦但喜喘短氣支飲亦喘而不能眠加短¶
氣其脉平也留飲形不發作無熱脉㣲煩滿不能飲食¶
脉沉滑者留飲病病有留飲者脅下痛引缺盤欬𠻳轉¶
甚(一云/輒已)其人欬而不得卧引項上痛欬者如小兒掣瘲¶
狀夫胷中有留飲其人短氣而渴四肢歴節痛心下有¶
留飲其人背寒冷大如手病人胷息上引此皆有溢飲¶
在胷中乆者缺盤滿馬刀腫有劇時此為氣飲所致也¶
<pb:KR3e0015_WYG_012-3a>¶
膈上之病滿喘欬吐發則寒熱背痛惡寒目泣出其人¶
振振身瞤劇必有伏飲病人一臂不隨時復轉移在一¶
臂其脉沉細此非風也必有飲在上焦其脉虚者為㣲¶
勞榮衛氣不周故也(出第十八巻中通按形/不發作謂表無病狀也)¶
　　痰飲食不消及嘔逆不下食方九首¶
病源夫痰水結聚在於胷腑膀胱之間乆而不散流行¶
於脾胃脾胃惡濕得水則脹脹則不能消食也或令腹¶
裏虚滿或水榖不消化或時嘔逆皆其候也(出第二/十巻中)¶
<pb:KR3e0015_WYG_012-3b>¶
廣濟療心頭痰積宿水嘔逆不下食前胡丸方¶
　　前胡　　　白术　　　甘草(炙各/五分)　旋復花¶
　　豆蔲仁(各三/分)人參　　　麥門冬(去心各/六分)枳實(炙/)¶
　　大黄(各四/分)¶
　右九味擣篩蜜和為丸如梧子大空肚以酒下二十¶
　丸漸加至三十丸日再服不利忌桃李雀肉海藻菘¶
　菜熱麫炙肉魚蒜粘食生冷等物¶
又療心胷中痰積氣噎嘔逆食不下方¶
<pb:KR3e0015_WYG_012-4a>¶
　　柴胡　　　橘皮(各六/分)　茯苓(十分/)　人參¶
　　麥門冬(去心/)雞蘇(各八/分)　㯽榔人(四分末/湯成下)生薑(二十/分)¶
　右八味切以水八升煮取二升五合絞去滓分温三¶
　服服别相去如人行七八里進一服未差三日更服¶
　一劑以利為度忌酢物生冷油膩粘食(並出一/巻中)¶
千金療痰飲飲食不消乾嘔湯方¶
　　澤瀉　　　杏仁(去皮/尖)　枳實(炙/)　　白术(各三/兩)¶
　　茯苓　　　柴胡　　生薑　　　　芍藥(各四/兩)¶
<pb:KR3e0015_WYG_012-4b>¶
　　旋復花　　人參　　　橘皮　　　細辛(各二/兩)¶
　　半夏(四兩/洗)¶
　右十三味切以水九升煮取二升七合分為三服忌¶
　桃李雀肉大酢生菜羊肉餳等物¶
又療胷中痰飲腹中水鳴食不消嘔吐水湯方¶
　　大腹㯽榔(四十/枚)　　　　生薑(八兩/)　半夏(半升/洗)¶
　　杏仁(四兩去/皮尖)橘皮(三兩/)　茯苓(五兩/)　白术(四兩/切)¶
　右七味切以水一斗煮取三升去滓分三服忌羊肉¶
<pb:KR3e0015_WYG_012-5a>¶
　餳大酢桃李雀肉等(古今録驗同並/出第十八巻中)¶
范汪薑椒湯主胷中積聚痰飲飲食減少胃氣不足欬¶
逆吐哯方¶
　　半夏(三兩/洗)　生薑(汁七/合)　桂心　　　附子(炮/)¶
　　甘草(炙/)　　茯苓　　　桔梗(各一/兩)　蜀椒(二合/汗)¶
　　橘皮(二兩/切)¶
　右九味切以水七升煮取二升半去滓内薑汁煎取¶
　四升半分三服服三劑佳若欲服大散并諸五石丸¶
<pb:KR3e0015_WYG_012-5b>¶
　必先服此方及進黄芪丸輩必佳忌海藻菘菜羊肉¶
　餳生葱猪肉冷水酢物(千金翼/深師同)¶
又白术茯苓湯主胷中結痰飲澼結臍下弦滿嘔逆不¶
得食亦主風水方¶
　　白术(五兩/)　茯苓(三兩/)　橘皮　　　當歸¶
　　附子(炮各/二兩)　生薑　　　半夏(各四/兩切)　桂(四兩/)¶
　　細辛(四兩一/作人參)¶
　右九味切以水一斗煮取三升分三服服三劑良忌¶
<pb:KR3e0015_WYG_012-6a>¶
　羊肉餳桃李雀肉猪肉冷水生葱生菜醋物等(千金/翼同)¶
又旋復花湯主胷膈痰結唾如膠不下食者方¶
　　烏頭(五枚去/皮熬)旋復花　　細辛　　　前胡¶
　　甘草(炙/)　　茯苓(各二/兩)　半夏(一兩/洗)　生薑(八兩/)¶
　　桂心(四兩/)¶
　右九味切以水九升煮取三升分為三服忌羊肉餳¶
　海藻菘菜生葱酢物豬肉冷水等(並出第十/六巻中)¶
延年茯苓飲主心胷中有停痰宿水自吐水出後心胷¶
<pb:KR3e0015_WYG_012-6b>¶
間虚氣滿不能食消痰氣令能食方¶
　　茯苓(三兩/)　人參(二兩/)　白术(三兩/)　　生薑(四兩/)¶
　　枳實(二兩/炙)　橘皮(一兩/半切)¶
　右六味切以水六升煮取一升八合去滓分温三服如¶
　人行八九里進之忌酢物桃李雀肉等(仲景傷寒論同/出第十七巻中)¶
古今録驗療胷膈痰飲食噉經日則併吐出食皆不消¶
出如初空腹一兩日聚食還復吐之極不便此由痰飲¶
聚下絶不通服此丸宣通下氣方¶
<pb:KR3e0015_WYG_012-7a>¶
　　呉茱茰　　澤瀉　　芍藥　　　白术¶
　　漢防己　　赤茯苓(各二/兩)蜀大黄(二兩/)¶
　右七味擣篩蜜和為丸如梧子大飲服二十五丸忌¶
　桃李雀肉酢物(出第十/九卷中)¶
　　懸飲方二首¶
病源懸飲謂飲水過多留在脅下令脅間懸痛欬唾引¶
脅痛故云懸飲(出第二十/二巻中)¶
范汪大甘遂丸療乆澼留水澼飲方¶
<pb:KR3e0015_WYG_012-7b>¶
　　芫花(熬/)　　甘遂　　　葶藶子(熬/)　大黄¶
　　苦參　　　大㦸　　　芒硝　　　貝母¶
　　桂心(各一/兩)　杏仁(三十/枚)　巴豆(三十枚去/心皮熬)¶
　　烏喙(三分炮/令折)¶
　右十二味擣篩其巴豆杏仁擣如膏合以蜜和丸如¶
　大豆許服二丸日三服不知稍加以意將息之大佳¶
　療大水飲病忌食蘆笋豬肉生葱等(出第十/六卷中)¶
千金療懸飲十棗湯方¶
<pb:KR3e0015_WYG_012-8a>¶
　　芫花　　　甘遂　　　大㦸¶
　右三味等分擣篩以水一升五合煮大棗十枚取八¶
　合絞去滓内藥末强人取一錢匕羸人半錢匕頓服¶
　之平旦不下者益藥半錢下後以糜粥自養(此本仲/景傷寒)¶
　(論方出第/十八巻中)¶
　　溢飲方三首¶
病源溢飲謂因大渴而暴飲水水氣溢於腸胃之外在¶
於皮膚之間故言溢飲令人身體疼重而不汗是其候¶
<pb:KR3e0015_WYG_012-8b>¶
也(出第二/十巻中)¶
范汪溢飲者當發其汗大青龍湯主之方¶
　　麻黄(六兩/去節)　桂心(二兩/)　甘草(炙二/兩)　生薑(三兩/)¶
　　石膏(如雞子/一枚)杏仁(四十枚/去尖皮)大棗(十枚/)¶
　右七味㕮咀以水九升先煮麻黄減二升乃内諸藥¶
　煮取三升絞去滓適寒温服一升温覆令汗汗出多¶
　者温粉粉之一服汗出者勿復服汗出多亡陽逆虛¶
　惡風煩躁不得眠脉㣲弱汗出惡風不可服服之則¶
<pb:KR3e0015_WYG_012-9a>¶
　厥逆筋愓肉瞤此為逆也忌海藻菘菜生葱(此本仲/景傷寒)¶
　(論方出第/十六卷中)¶
千金溢飲者當發其汗宜青龍湯方¶
　　麻黄(去節/)　芍藥　　　細辛　　　桂心¶
　　乾薑　　　甘草(炙各/三兩)　五味子(半升/)半夏(半升/)¶
　右八味切以水一斗先煮麻黄減二升乃内餘藥煮¶
　三升去滓温服一升忌海藻菘菜羊肉餳生菜生葱¶
　(此仲景傷寒論小青龍/湯也出第十八巻中)¶
<pb:KR3e0015_WYG_012-9b>¶
千金翼大五飲丸主五種飲一曰留飲停水在心下二¶
曰澼飲水澼在兩脅下三曰痰飲水在胃中四曰溢飲¶
水溢在膈上五藏間五曰流飲水在腸間動摇有聲夫¶
五飲者由飲後傷寒飲冷水過多所致方¶
　　逺志(去心/)　苦參　　　烏賊魚骨　藜蘆¶
　　白术　　　甘遂　　　五味子　　大黄¶
　　石膏　　　桔梗　　　半夏(洗/)　　紫菀¶
　　前胡　　　芒硝　　　括蔞　　　桂心¶
<pb:KR3e0015_WYG_012-10a>¶
　　蓯蓉　　　貝母　　　芫花　　　當歸¶
　　人參　　　茯苓　　　芍藥　　　大㦸¶
　　葶藶　　　黄芩(各一/兩)　常山　　　甘草(炙/)¶
　　山藥　　　厚朴　　　細辛(各三/分)　附子(三分/炮)¶
　　巴豆(三十枚/去皮心)¶
　右三十三味擣篩蜜和為丸如梧子大酒服三丸日¶
　三稍加之忌狸肉桃李雀肉猪肉羊肉餳生葱酢物¶
　生菜野猪肉蘆笋等(胡洽同出第/十九巻中)¶
<pb:KR3e0015_WYG_012-10b>¶
　　支飲方九首¶
病源支飲謂水飲停於胷膈之間支乗於心故云支飲¶
其病令人欬逆喘息身體如腫之狀謂之支飲(出第二/十巻中)¶
深師療心下有支飲其人喜眩(一作/苦冐)澤瀉湯方¶
　　白术(二兩/)　澤瀉(五兩/)¶
　右二味切以水二升煮取一升又以水一升煮取五¶
　合合此二汁分為再服忌桃李雀肉等(此本仲景/傷寒論方)¶
千金療支飲不得息葶藶大棗瀉肺湯方¶
<pb:KR3e0015_WYG_012-11a>¶
　　葶藶子(熬令紫色擣為/丸如彈丸大)大棗(十二/枚)¶
　右二味先以水三升煮大棗得汁二升内葶藶煎取¶
　一升頓服三日一劑可服三四劑(此本仲景/傷寒論方)¶
又嘔家不渴者為欲解本渴今反不渴心下有支飲故¶
也小半夏湯主之加茯苓者是也先渴却嘔此為水停¶
心下小半夏加茯苓湯主之卒嘔吐心下痞膈間有水¶
目眩悸小半夏加茯苓湯方¶
　　半夏(二斗/)　生薑(半斤/)　茯苓(四兩/)¶
<pb:KR3e0015_WYG_012-11b>¶
　右三味切以水七升煮取一升五合分再服忌羊肉¶
　餳大醋(仲景傷寒論茯/苓三兩餘並同)¶
又假令瘦人臍下有悸者吐涎沫而癲眩水也五苓散¶
主之方¶
　　豬苓(去皮/)　白术　　　茯苓(各三/分)　桂心(去皮/二分)¶
　　澤瀉(五分/)¶
　右五味下篩水服方寸匕日三多飲水汗出愈忌桃¶
　李雀肉生葱醋物等(此本仲景/傷寒論方)¶
<pb:KR3e0015_WYG_012-12a>¶
又心下有痰飲胷脅支滿目眩甘草湯主之方¶
　　甘草(二兩/炙)　桂心　　　白术(各三/兩)　茯苓(四兩/)¶
　右四味細切以水六升煮取三升去滓服一升日三¶
　小便當利忌海藻菘菜生葱桃李醋物等(此本仲景/傷寒論方)¶
又夫酒客欬者必致吐血此坐以極飲過多所致也其¶
脉虚者必冐其人本有支飲在胷中也支飲胷滿厚朴¶
大黄湯主之方¶
　　厚朴(一兩/炙)　大黄(六兩/)　枳實(四兩/炙)¶
<pb:KR3e0015_WYG_012-12b>¶
　右三味細切以水五升煮取二升去滓分温再服之¶
　(此本仲景/傷寒論方)¶
又夫上氣汗出而欬者此為飲也乾棗湯主之若下後¶
不可與也乾棗湯主腫及支滿澼飲方¶
　　大黄　　　大㦸(各一/兩)　芫花(炒/)　　蕘花(各半/兩)¶
　　甘草(炙/)　　甘遂　　　黄芩(各一/兩)　乾棗(十枚/)¶
　右八味切以水五升煮取一升六合分四服空心服¶
　以快下為佳忌海藻菘菜¶
<pb:KR3e0015_WYG_012-13a>¶
又膈閒支飲其人喘滿心下痞堅面黧黒其脉沉𦂳得¶
之數十日醫吐下之不愈木防己湯主之方¶
　　木防己(三兩/)石膏(雞子大/三枚)桂心(二兩/)　人參(四兩/切)¶
　右四味以水四升煮取二升去滓分再服虚者即愈¶
　實者三日復發則復與不愈者宜去石膏加茯苓芒¶
　硝湯方¶
　　木防己(三兩/)桂心(二兩/)　人參　　　茯苓(各四/兩)¶
　　芒硝(三合/)¶
<pb:KR3e0015_WYG_012-13b>¶
　右五味以水六升煮四味取二升去滓内芒硝分温¶
　再服取㣲下利則愈忌生葱(此本仲景傷寒論方深/師同並出第十八巻中)¶
　　留飲方二首¶
病源留飲者由飲酒後飲水多水氣停留於胷膈之間¶
而不宣散乃令人脅下痛短氣而渴皆其候也(出第二/十巻中)¶
范汪海藻丸療腹中留飲方¶
　　海藻　　　木防己　　甘遂　　　蓯蓉¶
　　蜀椒(去汗/)　芫花(熬/)　　葶藶子(熬各/一兩)¶
<pb:KR3e0015_WYG_012-14a>¶
　右七味擣節蜜和為丸如梧子服十丸不差當増之¶
　(出第十/六巻中)¶
千金療病者脉伏其人欲自痢痢者反快雖利心下續¶
堅滿此為留飲欲去故也甘遂半夏湯主之方¶
　　甘遂(大者/三枚)　半夏(十二/枚)　芍藥(一兩/)　甘草(如指/大一)¶
　　(枚/炙)¶
　右四味以蜜半升内藥汁及蜜合一升煎取八大合¶
　頓服之忌海藻菘菜羊肉餳(此本仲景傷寒論/方出第十八巻中)¶
<pb:KR3e0015_WYG_012-14b>¶
　　酒澼飲方三首¶
病源夫酒澼者因大飲酒後渴而引飲無度酒與飲俱¶
不散停滯在於脅肋下結聚成澼時時而痛因却呼為¶
酒癖其狀脅下弦急而痛(出第二十/七巻中)¶
深師消飲丸療酒澼飲酒停痰水不消滿逆嘔吐目視¶
昏>昏>耳聾腹中水聲方¶
　　乾薑　　　茯苓(各三/兩)　白术(八兩/)　枳實(四枚/炙)¶
　右四味擣篩蜜和丸服如梧子五丸日三稍加之若¶
<pb:KR3e0015_WYG_012-15a>¶
　下去枳實加乾薑二兩名為五飲丸忌桃李雀肉大¶
　醋生冷之類大神驗¶
又倍术丸療五飲酒澼方¶
　　白术(一斤/)　桂心　　　乾薑(各半/斤)¶
　右三味擣篩蜜和丸如梧子飲服十丸稍加之取下¶
　先食服之日再忌桃李雀肉生葱¶
又温脾丸療乆寒宿食酒澼方¶
　　乾薑(三兩/炒)　芍藥(三兩/)　蜀椒(二兩/汗)　小草(一兩/熬干)¶
<pb:KR3e0015_WYG_012-15b>¶
　　芎藭　　　茯苓　　　桃仁(去皮/尖)　柴胡(熬干/各三)¶
　　(兩/)　　　　大黄(八兩切熬/令黄黒)¶
　右九味擣篩蜜和更擣萬杵服如大豆許十丸日三¶
　忌大醋(並出第二/十三巻中)¶
　　留飲宿食方七首¶
病源留飲宿食者由飲酒宿食後飲水多水氣停留於¶
脾胃之間脾得濕氣則不能消食令人噫氣酸臭腹脹¶
滿亦壯熱或吞酸所以謂之留飲宿食也(出第二/十卷中)¶
<pb:KR3e0015_WYG_012-16a>¶
深師通草丸療積聚留飲宿食寒熱煩結長肌膚補不¶
足方¶
　　椒目　　　附子(炮/)　　半夏(洗/)　　厚朴(炙各/一兩)¶
　　芒硝(五兩/)　大黄(九兩/)　葶藶(三兩/熬)　杏仁(三兩/去皮)¶
　　(尖/)¶
　右八味擣篩為末别擣葶藶杏仁令如膏合諸末以¶
　蜜和丸擣五千杵服如梧子二丸忌豬肉羊肉餳等¶
　大効(方中無通草未詳其/名出第二十三巻中)¶
<pb:KR3e0015_WYG_012-16b>¶
范汪千金丸療心腹留飲宿食方¶
　　沙參　　　丹參　　　苦參　　　桂心(各二/分)¶
　　石膏(五分/研)　人參(一分/)　大黄(一分/)　半夏(五分/洗)¶
　　乾薑(五分/)　戎鹽(一分/)　巴豆(六十枚/去皮心)附子(一分/炮)¶
　右十二味皆擣合以白蜜和如小豆吞一丸日再令¶
　人先食服一丸不知稍益以知為度忌豬肉冷水羊¶
　肉餳蘆笋生葱¶
又療留飲宿食桑耳丸方¶
<pb:KR3e0015_WYG_012-17a>¶
　　桑耳(二兩/)　巴豆(一兩/去皮)¶
　右二味擣和以棗膏丸如麻子先食服一丸不下服¶
　二丸病下即止忌野豬肉蘆笋¶
又主留飲宿食芫花丸方¶
　　芫花(一兩/熬)　大黄　　　甘遂　　　黄連¶
　　麻黄(去節/)　杏仁(去皮/尖)　甘草(炙/)　　附子(炮令/各一)¶
　　(兩/)　　　　巴豆(五十枚/去皮心)¶
　右九味擣篩杏仁巴豆别擣如膏合和以蜜丸如小¶
<pb:KR3e0015_WYG_012-17b>¶
　豆先食服一丸日再不知稍増以知為度忌海藻菘¶
　菜豬肉冷水蘆笋等¶
又順流紫丸療百病留飲宿食心下伏痛四肢煩疼男¶
子五勞七傷婦人産有餘疾等方¶
　　當歸　　　代赭(各一/分)　茯苓　　　烏賊魚骨¶
　　桂心(各三/分)　肉蓯蓉(二分/)藜蘆(五分/小熬)　巴豆(六十/枚去)¶
　　(心/皮)¶
　右八味擣篩白蜜和丸先食服如小豆一丸日再不¶
<pb:KR3e0015_WYG_012-18a>¶
　知増之欲下倍服之别擣巴豆令如膏忌生葱&KR0008;肉¶
　酢物野豬肉蘆笋(並出第十/六巻巾)¶
千金療留飲宿食不消腹中積聚轉下當歸湯方¶
　　當歸　　　人參　　　桂心　　　甘草(炙/)¶
　　芒硝　　　芍藥(各二/兩)　大黄(四兩/)　生薑¶
　　黄芩　　　澤瀉(各三/兩)¶
　右十味切以水一斗煮取三升分三服空心食後服¶
　忌生䓤海藻菘菜(出第十/八巻中)¶
<pb:KR3e0015_WYG_012-18b>¶
集驗痰飲積聚嘔逆兼風虚勞隂疝方¶
　　霜後蒺䔧苖子擣汁一石先以武火煎减半即以¶
　　文火煎攪勿停手候可丸止空腹酒下梧子大三¶
　　十丸煎服亦得(出第五/巻中)¶
　　痰澼方二首¶
病源痰澼者由飲水未散在於胷府之間因遇寒熱之¶
氣相摶沉滯而成痰也痰之停聚流移於脅肋之間有¶
時而痛則謂之痰澼(出第二/十巻中)¶
<pb:KR3e0015_WYG_012-19a>¶
延年療左肋下停痰澼飲結在兩脅脹滿羸瘦不能食¶
食不消化喜唾乾嘔大便或澀或利或赤或黄腹中有¶
時水聲腹内熱口乾好飲水漿卒起頭眩欲倒脅下痛¶
旋復花丸方¶
　　旋復花(五分/)大黄(七分/蒸)　茯苓(三分/)　澤瀉(四分/)¶
　　人參　　　桂心　　　皂莢(去皮/子炙)　附子(炮去/皮各)¶
　　(二/分)　　　　芍藥(四兩/)　蜀椒(三分去/目汗)乾地黄(四/兩)¶
　　防葵(取水中/浮者)乾薑　　　枳實(炙/)　　杏仁(去皮/尖)¶
<pb:KR3e0015_WYG_012-19b>¶
　　葶藶子(四分/熬)¶
　右十六味擣篩為末内杏仁葶藶脂中碎研調篩度¶
　蜜和為丸毎食後少時白飲服三丸如梧子日二服¶
　稍増以㣲利為度禁食豬肉魚麫蒜生葱酢今既在¶
　肋下有澼氣水飲結聚不散數發則悶刺心痛又未¶
　曽服如此破澼飲藥雖服補藥澼氣不除終是不損¶
　恐乆積聚更急飲食减少此方正與澼氣相當更有¶
　三兩種毒藥今商量除訖其方内有附子及别本續¶
<pb:KR3e0015_WYG_012-20a>¶
　命丸有烏頭此並破澼疾不得不用復聴臨時不如¶
　服烏頭丸澼氣得减亦未必須服旋復花丸忌酢物¶
　生葱豬肉蕪荑(出第十/六巻中)¶
集驗療痰澼心腹痛兼冷方¶
　　鼈甲(炙/)　　柴胡　　　赤芍藥(各八/分)甘草(炙/)¶
　　枳實(炙/)　　生薑　　　白术(各六/分)　㯽榔(七箇/)¶
　右八味切以水六升煮七味取二升半去滓内㯽榔¶
　末分服八合當利忌海藻菘菜莧菜桃李雀肉等(出/第)¶
<pb:KR3e0015_WYG_012-20b>¶
　(五巻/中)¶
　　飲澼方二首¶
病源飲澼者由飲水過多在於脅下不散又遇冷氣相¶
觸而痛呼為飲澼也其狀脅下弦急時有水聲(出第二/十巻中)¶
深師附子湯療氣分心下堅如盤邊如旋柸水飲所作¶
此湯主之方¶
　　桂心(三兩/)　生薑(三兩/)　麻黄(去節/三兩)　甘草(炙二/兩)¶
　　細辛(三兩/)　大附子(一枚/炮)大棗(十二/枚)¶
<pb:KR3e0015_WYG_012-21a>¶
　右七味切以水七升先煮麻黄再沸掠去沫乃下諸¶
　藥煮取二升去滓分服七合當汗出如蟲行皮中即¶
　愈神驗忌海藻菘菜生葱豬肉冷水生菜等(仲景傷/寒論名)¶
　(桂枝去芍藥加麻黄細辛附/子湯並出第二十二卷中)¶
備急療心下堅大如盤邊如旋盤水飲所作枳實白术¶
湯方¶
　　枳實(七枚/灸)　白术(三兩/)¶
　右二味切以水一斗煮取三升分三服腹中輭即散¶
<pb:KR3e0015_WYG_012-21b>¶
　此出姚大夫方忌桃李雀肉等物(此本仲景傷寒論/方出第三卷中)¶
　　癖飲方七首¶
病源此由飲水多水氣停聚兩脅之間遇寒氣相摶則¶
結聚而成塊謂之癖飲在於兩脅下弦旦起按之作水¶
聲也(出第二/十巻中)¶
深師朱雀湯療久病癖飲停痰不消在胷膈上液液時¶
頭眩痛苦攣眼睛身體手足十指甲盡黄亦療脅下支¶
滿飲輒引脅下痛方¶
<pb:KR3e0015_WYG_012-22a>¶
　　甘遂　　　芫花(各一/分)　大㦸(三分/)¶
　右三味為散以大棗十二枚擘破以水六升先煎棗¶
　取二升内藥三方寸匕更煎取一升一合分再服以¶
　吐下為知未知重服甚良無比(出第二十三巻中通/按此即前十棗湯)¶
千金中候黒丸療癖飲停結悶滿目闇方¶
　　巴豆(八分去/心皮熬)芫花(三兩/熬)　桂心(四分/)　桔梗(四分/)¶
　　杏仁(五分去/皮尖)¶
　右五味擣篩蜜和丸飲服如胡豆三丸日一稍増得¶
<pb:KR3e0015_WYG_012-22b>¶
　快下為度忌豬肉蘆笋生葱等(肘後/同)¶
千金半夏湯療痰冷癖飲胷膈中不理方¶
　　白术(三兩/)　半夏(一升/洗)　生薑(八兩/)　茯苓(二兩/)¶
　　人參　　　桂心　　　甘草　　　附子(炮各/二兩)¶
　右八味切以水八升煮取三升絞去滓分温三服忌¶
　羊肉餳桃李雀肉大酢生葱海藻菘菜豬肉冷水¶
又旋復花丸療停痰癖飲結在兩脅腹脹滿羸瘦不能¶
食食不消化喜唾乾嘔大小便或澀或痢水在腸胃動¶
<pb:KR3e0015_WYG_012-23a>¶
摇作水聲方¶
　　旋復花　　桂心　　　枳實(炙/)　　人參(各五/分)¶
　　乾薑　　　芍藥　　　白术(各六/分)　茯苓¶
　　狼毒(炙/)　　烏頭(炮/)　　礜石(燒各/八分)　細辛¶
　　大黄　　　黄芩　　　葶藶子(熬/)　厚朴(炙/)¶
　　芫花(熬/)　　呉茱茰　　橘皮(各四/分)　甘遂(三分/)¶
　右二十味擣篩蜜和丸酒服如梧子五丸日再服加¶
　之以知為度忌桃李雀肉大酢豬肉生菜生薑等大¶
<pb:KR3e0015_WYG_012-23b>¶
　驗(並出第十/八巻中)¶
千金翼前胡湯主胷中久寒癖實宿痰膈塞胷痛不通¶
利三焦冷熱不調飲食損少無味或寒熱體重卧不欲¶
起方¶
　　前胡(三兩/)　生薑(四兩/)　黄芩(一兩/)　人參(二兩/)¶
　　呉茱茰(一兩/)大黄(二兩/)　防風(一兩/)　杏仁(三十/枚去)¶
　　(皮/尖)　　　　當歸　　　甘草(各二/兩炙)　半夏(三兩/洗)¶
　　麥門冬(一兩/去心)¶
<pb:KR3e0015_WYG_012-24a>¶
　右十二味切以水一斗煮取三升去滓分温三服日¶
　三服三劑良深師云若脅下滿加大棗二枚利水亦¶
　佳忌海藻菘菜羊肉餳等¶
又半夏湯主痰飲癖氣吞酸方¶
　　半夏(三兩/洗)　生薑(六兩/切)　附子(一枚/燒)　呉茱茰(三/百)¶
　　(粒/炒)¶
　右四味切以水五升煮取二升半去滓分温三服老¶
　小服半合日三忌豬羊肉餳¶
<pb:KR3e0015_WYG_012-24b>¶
又薑附湯主痰癖氣方¶
　　生薑(八兩/切)　附子(四枚/)¶
　右二味水五升煮取二升分再服亦主卒風大良忌¶
　豬肉冷水(深師同出第/十九卷中)¶
　　冷痰方四首¶
病源冷痰者言胃氣虚弱不能宣行水榖故使痰水結¶
聚停於胷膈之間遂令人吞酸氣逆四肢變青不能食¶
飲(出第二/十巻中)¶
<pb:KR3e0015_WYG_012-25a>¶
范汪病痰飲者當以温藥和之療心腹虚冷遊痰氣上¶
胷脅滿不下食嘔逆胷中冷半夏湯方¶
　　半夏(一升/洗)　生薑(一斤/)　橘皮(四兩/)¶
　右三味切以水一斗煮取三升分三服若心中急及¶
　心痛内桂枝四兩若腹痛内當歸四兩羸瘦老小者¶
　服之佳忌羊肉餳¶
又方¶
　　半夏(一升/湯洗)　生薑(一斤/)　桂心(三兩/)　甘草(三兩/炙)¶
<pb:KR3e0015_WYG_012-25b>¶
　右四味切以水七升煮取二升半分三服忌海藻菘¶
　菜羊肉餳生葱(並出第十/六巻中)¶
千金茯苓湯主胷膈痰滿方¶
　　茯苓(四兩/)　半夏(一升/洗)　生薑(一斤/)　桂心(八兩/)¶
　右四味切以水八升煮取二升半分四服冷極者加¶
　大附子四兩氣滿者加㯽榔三七枚忌酢物羊肉生¶
　葱餳(出第十/八巻中)¶
千金翼論曰凡痰飲盛吐水無時節其源為冷飲過度¶
<pb:KR3e0015_WYG_012-26a>¶
遂令痼冷脾胃氣羸不能消於食飲食飲入胃皆變成¶
冷水反吐不停者赤石脂散主之方¶
　　赤石脂(三斤/)¶
　右一味擣下篩服方寸匕日三酒飲並可稍稍加至¶
　三匕服盡三斤則終身不吐水又不下利補五藏令¶
　肥健有人久患痰飲諸藥不差惟服此一斤則愈(出/第)¶
　(十九/巻中)¶
　　痰結實及宿食方三首¶
<pb:KR3e0015_WYG_012-26b>¶
病源此由痰水積聚在於胷腑遇冷熱之氣相摶結實¶
不消故令人心腹痞滿氣息不安頭眩目暗常欲嘔逆¶
故言痰結實(出第二/十巻中)¶
集驗療宿食結實及痰澼癖實𤓰蒂散方¶
　　𤓰蒂(一兩/)　赤小豆(四兩/)¶
　右二味擣篩温湯三合以散一錢匕投湯中和服之¶
　須㬰當吐不吐更服半錢湯三合令吐如吐不止飲¶
　冷水(備急救急同/出第四巻中)¶
<pb:KR3e0015_WYG_012-27a>¶
千金松蘿湯主胷中痰積熱皆除之方¶
　　松蘿(二兩/)　烏梅　　　梔子(各二/七枚)　常山(三兩/)¶
　　甘草(一兩/炙)¶
　右五味切以酒三升漬一宿平旦合水三升煮取二¶
　升半去滓頓服之亦可再服得快吐止忌海藻菘菜¶
　生葱菜¶
又撩膈散療心上結痰實寒冷心悶方¶
　　𤓰丁(二十/八枚)　赤小豆(二十/枚)人參　　　甘草(炙各/一分)¶
<pb:KR3e0015_WYG_012-27b>¶
　右四味擣為散酒服方寸匕日二亦療諸黄忌海藻¶
　菘菜(並出第十/八巻中)¶
　　胷中痰澼方三首¶
肘後療胷中多痰頭痛不欲食及飲酒則瘀阻痰方¶
　　&KR0552;石(一兩/)¶
　右一味以水二升煮取一升内蜜半合頓服之須㬰¶
　未吐飲少熱湯¶
又方¶
<pb:KR3e0015_WYG_012-28a>¶
　　杜蘅(三兩/)　𤓰蔕(三七/枚)　松蘿(三兩/)¶
　右三味切以水酒一升二合漬之再宿去滓温分再¶
　服一服不吐晩更一服(千金同並出/第三巻中)¶
千金治膈湯主胷中痰澼方¶
　　常山(三兩/)　甘草(一兩/)　松蘿(一兩/)　𤓰蔕(二七/枚)¶
　右四味酒水各二升半煮取一升半初服七合取吐¶
　吐不盡餘更分二服得快吐差後須服半夏湯在前¶
　冷痰部中忌海藻菘菜生葱生菜(備急肘後同出/第十八巻中)¶
<pb:KR3e0015_WYG_012-28b>¶
　　痰厥頭痛方八首¶
病源謂痰水在於胷膈之上又犯大寒使陽氣不行令¶
痰水結聚不散而隂氣逆上上與風痰相結上衝於頭¶
即令頭痛或數嵗不已久連腦痛故云膈痰風厥頭痛¶
若手足寒冷至節則死(出第二/十巻中)¶
千金療卒頭痛如破非中冷又非中風其病是胷膈中¶
痰厥氣上衝所致名為厥頭痛吐之則差方¶
　　但單煮茗作飲二三升許適冷煖飲三升須㬰適¶
<pb:KR3e0015_WYG_012-29a>¶
　　吐適吐畢又飲能如此數過劇者須吐膽汁乃止¶
　　不損人渴而即差(集驗同出第/十八巻中)¶
千金翼葱白湯主冷熱膈痰發時頭痛悶亂欲吐不得¶
方¶
　　葱白(二七/莖)　烏頭(二分/炮)　甘草(二分/炙)　真珠(二分/研)¶
　　常山(二分/)　桃葉(一把/)¶
　右六味切以酒四升水四升合煮取三升去滓内真¶
　珠服一升得吐止忌海藻菘菜豬肉冷水生葱生菜¶
<pb:KR3e0015_WYG_012-29b>¶
　生血等物(千金深/師同)¶
又療痰飲頭痛往來寒熱方¶
　　常山(一兩/)　雲母粉(二兩/)¶
　右二味為散熟湯服方寸匕吐之止若吐不盡更服¶
　忌生葱生菜(深師云用雲母半兩鍊之/餘同並出第十九卷中)¶
備急葛氏主卒頭痛如破非中冷又非中風是胷膈中¶
痰厥氣上衝所致名厥頭痛吐即差療方¶
　　釜下墨(四分/)附子(三分/炮)¶
<pb:KR3e0015_WYG_012-30a>¶
　右二味擣散以冷水服方寸匕當吐愈一方有桂心¶
　一分忌豬肉冷水(文仲肘/後同)¶
又方¶
　　以鹽湯吐不吐撩出(張文/仲同)¶
又方¶
　　苦參　　　桂心　　　半夏(洗/)¶
　右三味等分為末苦酒和以塗痛上則差忌生葱羊¶
　肉餳(肘後/同)¶
<pb:KR3e0015_WYG_012-30b>¶
又方¶
　　常山(四分/)　甘草(半兩/)¶
　右二味切以水七升煮取三升服一升不吐更服亦¶
　可内蜜半升忌生葱生菜海藻菘菜(千金肘後/延年同)¶
又方¶
　　烏梅(三十/枚)　鹽(三指/撮)¶
　右二味以酒三升煮取一升一服當吐愈(肘後/同)¶
　　風痰方五首¶
<pb:KR3e0015_WYG_012-31a>¶
延年白术丸主除風痰積聚胃中冷氣每發動令人嘔¶
吐食或吐清水食飲减少不作肌膚方¶
　　白术(五分/)　白芷(三分/)　乾薑　　　石斛(各六/分)¶
　　五味子　　細辛　　　橘皮　　　厚朴(灸/)¶
　　桂心　　　防風　　　茯苓　　　甘草(各四/分)¶
　右十二味擣篩蜜和丸如梧桐子服十丸飲下日二¶
　加至二十丸忌桃李雀肉生葱海藻菘菜生菜酢物¶
　(一方有人參五分/十三味蔣孝璋處)¶
<pb:KR3e0015_WYG_012-31b>¶
又茯苓湯主風痰氣發即嘔吐欠呿煩悶不安或吐痰¶
水者方¶
　　茯苓(三兩/)　人參　　　生薑　　　橘皮¶
　　白术(各二/兩)¶
　右五味切以水五升煮取一升五合去滓温分三服¶
　中間任食忌大醋桃李雀肉等(出第十/七巻中)¶
又木蘭湯主熱痰飲氣兩肋滿痛不能食者方¶
　　木蘭　　　枳實(灸/)　　黄芩　　　白术(各三/兩)¶
<pb:KR3e0015_WYG_012-32a>¶
　　漏蘆根　　白歛　　　升麻　　　芍藥¶
　　桔梗(各二/兩)　生薑　　　大黄(各四/兩)¶
　右十一味以水八升煮取二升六合分為三服如人¶
　行三四里進一服忌桃李猪肉雀肉(一方有𤣥/參三兩)¶
又茯苓飲主風痰氣吐嘔水者方¶
　　枳實(炙一/兩)　茯苓　　　白术　　　人參(各二/兩)¶
　　生薑(四兩/)　橘皮(一兩/半)¶
　右六味切以水五升煮取一升半分三服中間任食¶
<pb:KR3e0015_WYG_012-32b>¶
　忌桃李雀肉大醋(張文仲處並/出第六巻中)¶
又療風痰飲氣逆滿惡心不能食方¶
　　人參(二兩/)　枳實(炙/)　　白术(各三/兩)　生薑(四兩/)¶
　　桂心(一兩/半)¶
　右五味切以水五升煮取一升五合分温三服忌桃¶
　李雀肉生葱(張文仲處出/第十七巻中)¶
　　療諸痰飲方四首¶
廣濟療飲氣痰膈食則嘔吐方¶
<pb:KR3e0015_WYG_012-33a>¶
　　茯苓(八分/)　橘皮(六分/)　甘草(四分/炙)　生薑(八分/)¶
　　雞蘇(六分/)　人參(四分/)¶
　右六味切以水五升煮取一升五合去滓分温二服¶
　服别相去如人行六七里進一服不利忌海藻菘菜¶
　酢物(出第一/巻中)¶
千金順流紫丸療心腹積聚兩脅脹滿留飲痰澼大小¶
便不利小腹切痛膈上寒方¶
　　代赭(三分/)　烏賊魚骨(炙三/分)　　　　半夏(三分/)¶
<pb:KR3e0015_WYG_012-33b>¶
　　巴豆(七分去/心皮熬)桂心(四分/)　石膏(五分/研)¶
　右六味擣篩蜜和丸平旦服一丸如胡豆至二丸忌¶
　羊肉餳猪肉蘆笋生葱(出第十八巻中通按此方比/前紫丸少當歸茯苓蓯蓉黎)¶
　(蘆多半/夏石膏)¶
延年前胡湯主胷背氣滿膈上熱口乾痰飲氣頭風旋¶
方¶
　　前胡(三兩/)　枳實(炙/)　　細辛　　　杏仁(去尖/皮碎)¶
　　芎藭　　　防風　　　澤瀉　　　麻黄(去節/)¶
<pb:KR3e0015_WYG_012-34a>¶
　　乾薑　　　芍藥(已上各/三兩)茯苓(一作/茯神)　生薑(各四/兩)¶
　　桂心　　　甘草(炙各/二兩)¶
　右十四味切以水九升煮取二升六合分三服微汗¶
　忌生冷油滑猪牛肉麫海藻菘菜生葱生菜酢物(出/第)¶
　(十七/巻中)¶
古今録驗薑附湯療冷胷滿短氣嘔沫頭痛飲食不消¶
化方¶
　　附子(六分/)　生薑(十二/分)¶
<pb:KR3e0015_WYG_012-34b>¶
　右二味切以水八升煎取三升二合分為三服忌猪¶
　肉冷水等(出第九/卷中)¶
　　胃反方一十首¶
病源夫榮衛俱虚血氣不足停水積飲在於胃管則藏¶
冷藏冷而脾不磨脾不磨則宿榖不化其氣逆而成胃¶
反也則朝食暮吐暮食朝吐心下牢大如杯往來寒熱¶
甚者食已則吐其脉𦂳而弦𦂳則為寒弦則為虚虚寒¶
相摶故食已則吐名為反胃也(出第二十/一巻中)¶
<pb:KR3e0015_WYG_012-35a>¶
集驗療胃反不受食食已嘔吐大半夏湯方¶
　　人參(一兩/)　茯苓(四兩/)　青竹茹(五兩/)大黄(六兩/)¶
　　橘皮　　　乾薑(各三/兩)　澤瀉　　　甘草(炙/)¶
　　桂心(各二/兩)¶
　右九味切以水八升煮取三升服七合日三夜一已¶
　利去大黄用泉水東流水尤佳忌海藻菘菜生葱大¶
　酢(千金備急張文仲同方/中無半夏未詳其名)¶
又療胃反吐而渴者茯苓小澤瀉湯方¶
<pb:KR3e0015_WYG_012-35b>¶
　　茯苓　　　澤瀉　　　半夏(各四/兩)　桂心¶
　　甘草(炙各/二兩)¶
　右五味以水一斗煮取二升半去滓服八合日三忌¶
　海藻菘菜羊肉餳生葱酢物等(千金加生/薑四兩)¶
又療胃反朝食暮吐食訖腹中刺痛此由久冷者方¶
　　橘皮(一兩/)　白术　　　人參(各二/兩)　蜀椒(一百/二十)¶
　　(粒/汗)　　　　桂心(一兩/)　薤白(一握/去青)¶
　右六味切以水二升漬一宿内猪肚中縫合三升水¶
<pb:KR3e0015_WYG_012-36a>¶
　煮水盡出之決破去滓分三服忌桃李雀肉生葱(千/金)¶
　(用羊/肚)¶
又療胃反大驗方¶
　　前胡　　　生薑(各四/兩)　阿膠(一兩/)　大麻子仁¶
　　(熬/)　　　　呉茱茰(各五/合)桂心(三寸/)　甘草(五寸/炙)¶
　　大棗(十枚/)¶
　右八物切以酒二升水三升煮取一升七合分再服¶
　忌生葱海藻菘菜等物(一方有橘/皮三兩)¶
<pb:KR3e0015_WYG_012-36b>¶
又療胃反吐食者方¶
　　擣粟米作粉水和作丸如楮子大七枚爛煮内酢¶
　　中細細吞之得下便已麫亦得用之¶
又方¶
　　好麫十斤麤地黄二斤二味擣日乾酒服若飲三¶
　　方寸匕日三服(千金云治酢咽通按生地黄同/麫食之殺虫虫去則胃安也)¶
又主胃反食則吐出上氣者方¶
　　灸兩乳下各一寸以差為度¶
<pb:KR3e0015_WYG_012-37a>¶
又方¶
　　灸臍上一寸二十壯¶
又方¶
　　灸内踝下三指稍邪向前有穴三壯即差¶
又方¶
　　蘆根茅根各二兩¶
　右二味切以水四升煮取二升頓服得下食(以上並/與千金)¶
　(同並第十/六巻中)¶
<pb:KR3e0015_WYG_012-37b>¶
崔氏療食則吐或朝食夜吐名曰胃反或氣噎不飲食¶
數年羸削唯飲水亦同此方(朱靈感/録送)¶
　　製半夏(六兩/)人參(三兩/)　生薑(一兩/)　橘皮(二兩/)¶
　　舂杵頭糠(一升/綿褁)　　　　牛涎(一升/)　厚朴(二兩/炙)¶
　　羚羊角(三兩/削)¶
　右八味切以水八升煮取三升分温三服相去十里¶
　久欲頻服者可至三劑氣噎病者胃閉不受食唯飲¶
　水水入吐出積年不差乃至於死人間多有此病此¶
<pb:KR3e0015_WYG_012-38a>¶
　方救療有効忌羊肉餳粘食¶
又華佗療胃反胃反為病朝食夜吐心下堅如杯往來¶
寒熱吐逆不下食此為寒癖所作療之神効方¶
　　真珠　　　雄黄　　　丹砂(以上研/各一兩)朴硝(二兩/)¶
　　乾薑(十累/)¶
　右五味擣篩蜜丸先食服如梧子二丸小煩者飲水¶
　則解之忌生血物(一方有桂心一兩必効云治心下/堅痛胃反寒病所作久變成肺痿)¶
　(方備急集驗千金張文/仲同並出第四巻中)¶
<pb:KR3e0015_WYG_012-38b>¶
救急療胃反方¶
　　昔在㓜年經患此疾毎服食餅及羹粥等物須㬰¶
　　吐出正觀中許奉御兄弟及柴蔣等家時稱名醫¶
　　奉勑令療罄竭心力所患終不能瘳漸羸憊候絶¶
　　朝夕忽有一衛士而云服驢小便極驗此日服食¶
　　二合然後食唯吐一半晡時又服二合人定時食¶
　　粥吐便即定迄至今日午時奏知之大内中有五¶
　　六人患胃反同服用一時俱差此藥稍有毒服時¶
<pb:KR3e0015_WYG_012-39a>¶
　　不可過多承取尿及熱服二合病若深七日以來¶
　　服之良後來療人並差(必効同出第六巻中/通按驢尿治虫隔)¶
必効人參湯主胃逆不消食吐不止方¶
　　人參　　　澤瀉　　　桂心(各二/兩)　橘皮¶
　　甘草(炙/)　　黄芪(各三/兩)　茯苓(四兩/)　生薑(八兩/)¶
　　麥門冬(二升/去心)半夏(一升/製)　大黄(一兩/半)¶
　右十一味切以水一斗二升煮取三升二合服八合¶
　日三夜一服若羸人服六合已下去大黄忌海藻菘¶
<pb:KR3e0015_WYG_012-39b>¶
　菜酢物生葱羊肉餳(千金/同)¶
又療胃反朝食夜吐夜食朝吐諸藥療不差方¶
　　羊肉去脂膜作脯以好蒜虀空腹任意多少食之¶
　　立見効驗¶
又療胃反吐水及吐食方¶
　　大黄(四兩/)　甘草(二兩/炙)¶
　右二味切以水三升煮取一升去滓分温再服如得¶
　可則隔兩日更服一劑神驗千金不傳忌海藻菘菜¶
<pb:KR3e0015_WYG_012-40a>¶
　(此本仲景傷寒論/方並出第二卷中)¶
萬全方療脾飲食吐逆水榖不化此為胃反半夏飲子¶
方¶
　　製半夏(八分/)厚朴(炙/)　　人參　　　白术¶
　　生薑(切/)　　棗(各六/分)　　粳米(兩合/)　橘皮(四分/)¶
　右八味細切以水二大升煎取一升去滓分温四服¶
　空肚服二服忌羊肉餳(並出第/一巻中)¶
　　脾胃弱不能食方三首¶
<pb:KR3e0015_WYG_012-40b>¶
病源脾者藏也胃者腑也脾胃二氣相為表裏胃為水¶
榖之海主受盛飲食者也脾氣磨而消之則能食今脾¶
胃二氣俱虚弱故不能食也尺脉浮滑速疾者食不消¶
脾不磨也(出第二十/一巻中)¶
廣濟療脾胃氣微不能下食五内中冷時微下痢方¶
　　白术(八兩/)　神麴(末五/兩)　甘草(二兩/炙)　乾薑(二兩/)¶
　　枳實(二兩/炙)¶
　右五味擣篩蜜和丸空腹温酒服如梧子二十丸日¶
<pb:KR3e0015_WYG_012-41a>¶
　二服漸加至三十丸腹中有痛加當歸二兩忌熱麫¶
　海藻菘菜桃李雀肉等(出第一/卷中)¶
延年人參飲主虚客熱不能食惡心方¶
　　人參　　　麥門冬(去心/)橘皮　　　白术¶
　　厚朴(各二/兩炙)　茯苓(四兩/)　生薑(三兩/切)　甘草(一兩/炙)¶
　右八味切以水八升煮取三升分為三服日三忌海¶
　藻菘菜桃李雀肉等(蔣孝瑜/處大効)¶
又厚朴湯療不能食腹内冷氣方¶
<pb:KR3e0015_WYG_012-41b>¶
　　厚朴(三兩/炙)　白术　　　人參(各一/兩)　茯苓(三兩/)¶
　　生薑(五兩/)　橘皮(二兩/)¶
　右六味切以水四升煮取一升二合分為三服忌桃¶
　李雀肉酢物(蔣孝瑜處出/第六巻中)¶
　　脾胃病日漸瘦困不食方三首¶
廣濟主脾胃中熱消渴小便數骨肉日漸消瘦方¶
　　黄連　　　麥門冬(各十二/分去心)　　　　苦參¶
　　括蔞　　　知母　　　茯神　　　土𤓰根(各/八)¶
<pb:KR3e0015_WYG_012-42a>¶
　　(分/)　　　　人參　　　甘草(炙各/六分)¶
　右九味擣篩蜜和丸毎食後少時煮蘆根大麥飲服¶
　如梧子二十丸日二服漸加至四十丸不利忌海藻¶
　菘菜猪肉冷水酢等物¶
又主胃氣冷弱食則吐逆從朝至夜不得食食入腹則¶
脹氣滿急大便出飯粒如故帶酸氣而羸計日漸困者¶
方¶
　　呉茱茰(二兩/)白术(三兩/)　人參　　　乾薑¶
<pb:KR3e0015_WYG_012-42b>¶
　　甘草(炙/)　　五味子(各二/兩)麴末　　　麥蘖(末各/五合)¶
　　厚朴(一兩/半)　桂心(一兩/)¶
　右十味擣篩為散空腹煮生薑湯服方寸匕一日三¶
　服漸加至二匕忌生葱桃李雀肉海藻菘菜(出第一/巻中)¶
延年白术丸療惡心數吐水不多能食少心力者方¶
　　白术　　　乾薑　　　人參　　　厚朴(炙/)¶
　　桂心(各六/分)　細辛　　　茯苓　　　當歸¶
　　茯神　　　枳實(炙/)　　五味子　　附子(各六/分炮)¶
<pb:KR3e0015_WYG_012-43a>¶
　　呉茱茰(六分/)逺志(五分/去心)　旋復花(四分/)澤瀉(五分/)¶
　右十六味擣篩蜜和為丸如梧子酒服二十丸日再¶
　服加至三十五丸忌桃李雀肉大酢生菜生葱猪肉¶
　冷水(出第十/七巻中)¶
　　胃實熱方二首¶
千金凡右手關上脉陽實者足陽明經也病苦頭痛(脉/經)¶
(云陽中堅/痛而熱)汗不出如温瘧脣口乾善噦乳癰缺盆腋下¶
腫名曰胃實熱也¶
<pb:KR3e0015_WYG_012-43b>¶
療胃實瀉胃熱湯方¶
　　梔子仁(二兩/)芍藥(四兩/)　白术(五兩/)　茯苓(三兩/)¶
　　生地黄(汁一/升)射干(三兩/)　赤蜜(一兩/)　升麻(三兩/)¶
　右八味切以水七升煮六味取一升五合去滓下地¶
　黄汁兩沸次下蜜煎取二升分三服老小以意服之¶
　忌桃李雀肉酢物蕪荑等¶
又方¶
　　灸膝下三寸兩脚三里穴各三十壯主胃中熱病¶
<pb:KR3e0015_WYG_012-44a>¶
　　胃虚寒方七首¶
千金右手關上脉陽虚者足陽明經也病苦脛寒不得¶
卧惡風寒洒洒目急腹中痛耳虚鳴時寒時熱脣口乾¶
面浮腫名曰胃虚冷也又療胃虚冷少氣口苦身體無¶
澤補胃湯方¶
　　防風　　　栢子仁　　細辛　　桂心¶
　　橘皮(各二/兩)　芎藭　　　呉茱茰　人參(各三/兩)¶
　　甘草(一兩/炙)¶
<pb:KR3e0015_WYG_012-44b>¶
　右九味切以水一斗煮取三升分温三服忌海藻菘¶
　菜生葱生菜等物¶
又補胃虚寒身枯絶骨諸節皆痛人參散方¶
　　人參　　細辛　　　　甘草(炙各/六分)　桂心¶
　　當歸(各七/分)　麥門冬(七分/去心)乾薑(八分/)　逺志肉(四/分)¶
　　蜀椒(三分/汗)　呉茱茰(二分/)¶
　右十味為散食後服方寸匕温清酒進之忌海藻菘¶
　菜生葱生菜(並出第十/六巻中)¶
<pb:KR3e0015_WYG_012-45a>¶
范汪療胃氣虚不欲食四肢重短氣調和五藏并療諸¶
病調中湯方¶
　　薤白(切一/升)　枳實(六枚/炙)　橘皮(三枚/)　大棗(十二/枚)¶
　　粳米(三合/)　香豉(六合/)¶
　右六味切枳實橘皮棗以水六升先煮薤得四升内¶
　諸藥煮取一升半適寒温服中分服之良(一方生薑/四分出第)¶
　(二十一/巻中)¶
刪繁療胃虚苦饑寒痛人參補虚湯方¶
<pb:KR3e0015_WYG_012-45b>¶
　　人參　　　當歸　　　茯苓　　　桔梗¶
　　芎藭　　　橘皮　　　厚朴(炙各/三兩)　桂心¶
　　甘草(炙各/二兩)　白术(五兩/)　呉茱茰(二兩/)大麥蘖(二/升)¶
　　(炒/)¶
　右十二味切以水一斗二升煮取三升去滓分三服¶
　忌海藻菘菜桃李雀肉生葱猪肉酢等物(出第十/一巻中)¶
又白术八味等散方(與前/療同)¶
　　白术　　　厚朴(炙/)　　人參　　　呉茱茰¶
<pb:KR3e0015_WYG_012-46a>¶
　　麥蘖(炒/)　　茯苓　　　芎藭　　　橘皮(各三/兩)¶
　右藥擣篩為散食前服方寸匕煖酒進之隨性服忌¶
　桃李雀肉大酢(出第四/巻中)¶
延年補胃飲主胃氣虚熱不能食兼渴引飲方¶
　　茯苓(四兩/)　人參(三兩/)　橘皮(二兩/)　生薑(三兩/)¶
　　薤白(切一/升)　豉(五合/綿褁)　　糯米(二合/)¶
　右七味切以水七升煮取三升去滓分温六服中間¶
　任食一日令盡忌酢物(張文仲處出/第一巻中)¶
<pb:KR3e0015_WYG_012-46b>¶
　　五膈方八首¶
病源五膈氣者謂憂膈恚膈氣膈寒膈熱膈也憂膈之¶
為病胷中氣結煩悶津液不通飲食不下羸瘦不為氣¶
力恚膈之為病心下苦實滿噫輒酢心食不消心下積¶
結牢在胃中大小便不利氣膈之為病胷脅逆滿噎塞¶
胷膈不通噫聞食臭寒膈之為病心腹脹滿欬逆腹上¶
苦冷雷鳴繞臍痛食不消不能食肥熱膈之為病藏有¶
熱氣五心中熱口中爛生瘡骨煩四肢重脣口乾燥身¶
<pb:KR3e0015_WYG_012-47a>¶
體頭面手足或熱腰背疼痛胷痺引背食不消不能多¶
食羸瘦少氣及癖也此是方家所說五膈形證也經云¶
陽脉結謂之膈言憂恚寒熱動氣傷神而氣之與神並¶
為陽也傷動陽氣致隂陽不和而腑藏生病結於胷膈¶
之間故稱為膈氣衆方說五膈互有不同但傷動之由¶
有五故云五膈氣(出第十/三巻中)¶
備急膈中之患名曰膏肓湯丸徑過針灸不及所以作¶
丸含之令氣勢得相熏染有五膈要丸方¶
<pb:KR3e0015_WYG_012-47b>¶
　　麥門冬(十分/去心)椒(六分/汗)　　逺志　　　附子(炮/)¶
　　乾薑　　　人參　　　桂心　　　細辛(各六/分)¶
　　甘草(十分/炙)¶
　右九味擣篩以蜜和丸如彈子以一枚著牙齒間含¶
　稍稍嚥汁日三主短氣胷滿心下堅冷氣此病有十¶
　許方率皆相類此丸最効五膈者謂憂膈氣膈恚膈¶
　熱膈寒膈也忌猪肉生菜海藻菘菜生葱(千金肘後/文仲同出)¶
　(第三/巻中)¶
<pb:KR3e0015_WYG_012-48a>¶
張文仲五膈丸方¶
　　呉茱茰　　麴　　　　杏仁(去皮/尖)　乾薑¶
　　蜀椒(汗/)　　好豉(熬/)¶
　右六味等分擣篩蜜和丸如梧子飲服七丸日三忌¶
　生冷(此方出隱居効驗備急/肘後同出第三巻中)¶
延年秘録凡憂膈氣膈食膈寒膈飲膈五病同藥常以¶
憂愁思慮食飲而得之若寒食食生菜便發其病苦心¶
滿不得氣息引脊痛如刺之狀食則心下堅大如粉絮¶
<pb:KR3e0015_WYG_012-48b>¶
大痛欲吐吐則差飲食不得下甚者乃手足冷上氣欬¶
逆喘息氣短療以九物五膈丸方¶
　　麥門冬(去心/)蜀椒(汗各/三兩)　逺志(三兩/去心)　甘草(五兩/炙)¶
　　附子(一兩/炮)　乾薑(三兩/)　人參(四兩/)　桂心(三兩/)¶
　　細辛(三兩/)　(通按此即前五膈/要丸一味不差)¶
　右藥擣篩蜜和微使淖置有蓋器中先食服大如彈¶
　子丸一丸置喉中稍嚥之喉中胷中當熱藥力稍盡¶
　復含一丸日三四夜一二服服藥七日愈二十日平¶
<pb:KR3e0015_WYG_012-49a>¶
　復若不能含者可一大丸作二小丸盡服之唯夏月¶
　合乃益麥門冬甘草人參耳其餘不異神良椒當以¶
　銅器熬於火上使極熱下置地内椒器中熟攪之須¶
　臾汗出便擣合同處椒力有熱亦去其毒非令有熱¶
　也忌海藻菘菜猪肉冷水生葱生菜(千金集驗同不/能具於此方録)¶
　(用之/耳)¶
古今録驗大五膈丸療膈中遊氣上下無常處藏有虚¶
冷氣迫咽喉胷滿氣逆脅有邪氣食已氣滿羸瘦著牀¶
<pb:KR3e0015_WYG_012-49b>¶
骨立往來寒熱腹中不調或下痢嘔逆欬𠻳骨肉銷盡¶
服之令人能食長肌肉强筋骨利五藏好顔色補不足¶
益氣力方¶
　　細辛　　　桂心　　　黄芩　　　食茱茰¶
　　厚朴(炙各/三分)　杏仁(三十枚/去尖)乾薑　　　川椒(汗/)¶
　　逺志(各三分/去心)小草　　　芍藥　　　附子(炮/)¶
　　當歸(各二/分)　黄連(二分/)¶
　右十四味擣篩蜜和服如梧子二丸日三不知加之¶
<pb:KR3e0015_WYG_012-50a>¶
　以知為度忌猪肉冷水生葱菜等¶
又五膈丸療憂膈氣膈食膈寒膈飲膈異病同藥神方¶
　　人參　　　附子(炮/)　　逺志(去心/)　桂心¶
　　細辛(各四/分)　乾薑　　　蜀椒(各五/分汗)¶
　右七味擣篩以蜜和服如彈丸著牙下㕮咀嚥之若¶
　病劇者日三夜再并療諸毒風注氣腹中百病皆應¶
　當得真新好藥即可中病耳神祕妙方不傳忌生葱¶
　生菜猪肉冷水等物(通按此方比前五膈丸/同但少麥冬甘草二味)¶
<pb:KR3e0015_WYG_012-50b>¶
又療邪氣嘔逆吸氣五膈為病五藏俱虚則受風冷五¶
藏有邪呼吸不足隂注於内陽結於外隂陽錯亂語言¶
無常膈中左右狀如結氣喉咽不利氣出不入此血氣¶
衰微藏凝冷氣成之服此丸安榖通氣温藏五膈丸出¶
僧深方¶
　　蜀椒(一升/汗)　乾薑(二兩/)　桂心(二兩/)　芍藥(一兩/半)¶
　　半夏(洗/)　　細辛　　　茯苓(各一/兩)　前胡(一兩/半)¶
　右八物擣篩蜜和服如彈丸一枚喉中稍稍吞之可¶
<pb:KR3e0015_WYG_012-51a>¶
　増至三丸或冷則加逺志一兩佳日再忌羊肉餳生¶
　葱生菜醋物¶
又療胷痛逹背膈中煩滿結氣憂愁飲食不下藥悉主¶
之宜丸方¶
　　製半夏(一分/)甘草(炙/)　　逺志(去心各/四分)乾薑¶
　　桂心　　　細辛　　　椒(去目/汗)　　附子(炮各/二分)¶
　右八味擣篩以蜜和為丸先飯酒若粳米飲服如梧¶
　子五丸日三稍増至十丸忌海藻菘菜羊肉餳猪肉¶
<pb:KR3e0015_WYG_012-51b>¶
　冷水生葱生菜(並出第十/八巻中)¶
經心録五膈丸療寒冷則心痛咽中如有物吐之不出¶
咽之不入食飲少方¶
　　乾薑(三兩/)　麥門冬(二兩/去心)附子(一兩/炮)　細辛(二兩/)¶
　　蜀椒(一兩/汗)　逺志(一兩/去心)　甘草(一兩/炙)　人參(二兩/)¶
　　食茱茰(二兩/)桂心(三兩/)　(通按此方即前五膈/丸多食茱茰一味)¶
　右十味蜜和為丸如梧子服五丸日二忌猪肉冷水¶
　海藻菘菜生葱生菜(千金同出/第二巻中)¶
<pb:KR3e0015_WYG_012-52a>¶
　　七氣方三首¶
病源七氣者寒氣熱氣怒氣恚氣喜氣憂氣愁氣凡七¶
種氣積聚堅大如柸若拌(一作盤/蒲官切)在心下腹中疾痛欲¶
死飲食不能時來時去毎發欲死如有禍祟此皆七氣¶
所生寒氣則嘔吐惡心熱氣則說物不竟言而迫(一云/恍惚)¶
(不/章)怒氣則上氣不可忍熱痛上搶心短氣欲死不得氣¶
息恚氣則積聚在心下心滿不得飲食喜氣則不可疾¶
行不能久立憂氣則不可劇作暮卧不安席愁氣則喜¶
<pb:KR3e0015_WYG_012-52b>¶
忘不識人語置物四方還取不得去處若聞急則四肢¶
手足筋攣不能舉狀如得病此是七氣所生男子卒得¶
飲食不時所致婦人則産中風餘疾(千金同出第/十三巻中)¶
千金七氣丸方¶
　　烏頭(七分/炮)　紫菀　　　前胡　　　半夏(洗/)¶
　　細辛　　　丹參　　　茯苓　　　芎藭¶
　　桃仁(去尖/皮)　呉茱茰　　桂心　　　桔梗¶
　　石膏(各三/分研)　人參　　　甘草　　　防葵(各四/分千)¶
<pb:KR3e0015_WYG_012-53a>¶
　　(金作/防風)　　　大黄(七分/)　乾薑(二分/)　蜀椒(二分/汗)¶
　　菖蒲(三分/)¶
　右二十味擣篩為末蜜和丸酒服如梧子三丸日三¶
　加至十丸一方去半夏加甘遂三分忌海藻菘菜羊¶
　肉餳猪肉冷水生葱大酢生菜(一方有芍/藥無菖蒲)¶
又七氣丸主七氣七氣者寒氣熱氣怒氣恚氣喜氣憂¶
氣愁氣此七氣為病皆生積聚堅牢如柸心腹絞痛不¶
能飲食時去時來發則欲死凡寒氣狀吐逆心滿熱氣¶
<pb:KR3e0015_WYG_012-53b>¶
狀恍惚眩冐失精怒氣狀上氣不可當熱痛上盪心短¶
氣欲絶不得喘息恚氣狀積聚心滿不得食飲喜氣狀¶
不可疾行久立憂氣狀不可苦作卧不安席愁氣狀平¶
故怒氣善忘四肢跗腫不得舉止亦療産後中風餘疾¶
方¶
　　大黄(十分/)　椒(二分/)　　人參　　　半夏(洗/)¶
　　芎藭　　　柴胡　　　甘草(炙/)　　桔梗¶
　　石膏　　　菖蒲　　　桃仁(去皮/尖)　呉茱茰¶
<pb:KR3e0015_WYG_012-54a>¶
　　茯苓(各三/分)　乾薑(四分/)　細辛(三分/)¶
　右十五味擣篩蜜和丸如梧子酒服三丸日三加至¶
　十丸忌羊肉餳生葱海藻菘菜猪肉生菜酢物¶
又七氣湯療虚冷上氣勞氣方¶
　　半夏(一升/洗)　生薑(十兩/)　人參　　　桂心¶
　　甘草(炙各/一兩)¶
　右五味切以水一斗煮取三升分為三服日三忌羊¶
　肉餳生葱海藻菘菜(並出第十/七卷中)¶
<pb:KR3e0015_WYG_012-54b>¶
　　氣噎方六首¶
病源此由隂陽不和藏氣不理寒氣填於胷膈故氣噎¶
塞不通而謂之氣噎令人喘悸胷背痛也(出第二/十卷中)¶
廣濟療噎胷脅氣滿毎食氣噎通氣湯方¶
　　半夏(洗/)　　生薑(各六/兩)　橘皮　　　桂心(各三/兩切)¶
　右四味切以水八升煮取二升五合絞去滓分温三¶
　服服别相去如人行六七里服忌羊肉生葱餳等(出/第)¶
　(一巻/中)¶
<pb:KR3e0015_WYG_012-55a>¶
深師療胷滿氣噎通氣湯方¶
　　半夏(八兩/洗)　生薑(六兩/)　桂心(二兩/)　大棗(三十/枚)¶
　右四味切以水八升煮取三升分服五合日三夜一¶
　忌羊肉餳生葱(千金同出第/二十二巻中)¶
集驗療氣噎煎方¶
　　蜜酥薑汁各一升¶
　右三味合和微火煎五六大沸取如大棗二枚内酒¶
　中飲之直抄服之亦好(千金古今/録驗同)¶
<pb:KR3e0015_WYG_012-55b>¶
又通氣噎湯方¶
　　半夏(三兩/洗)　桂心(三兩/)　生薑(八兩/)　羚羊角(三/兩)¶
　右四味切以水八升煮取三升分服半升日再服忌¶
　羊肉生葱餳(古今録驗同並/出第四巻中)¶
救急療喉中氣噎方¶
　　半夏(洗/)　　柴胡　　　生薑(各三/兩)　羚羊角(屑/一)¶
　　(法三/兩)　　　犀角(屑/)　　桔梗　　　昆布¶
　　通草　　　甘草(炙各/二兩)¶
<pb:KR3e0015_WYG_012-56a>¶
　右九味切以水八升煮取三升分三服忌羊肉餳猪¶
　肉海藻菘菜等¶
古今録驗羚羊角湯療噎氣不通不得下食方¶
　　羚羊角(屑二/兩)厚朴(炙/)　　呉茱茰　　乾薑(各三/兩)¶
　　通草　　　橘皮(各二/兩)　烏頭(十五/枚炮)¶
　右七味切以水九升煮取三升分三服日三忌猪肉¶
　冷水(深師千金同出/第二十七卷中)¶
　　諸噎方一十二首¶
<pb:KR3e0015_WYG_012-56b>¶
病源夫隂陽不和則三焦膈絶三焦膈絶則津液不利¶
故令氣塞不調理也是以成噎此由憂恚所致憂恚則¶
氣結氣結則不宣流使噎噎者噎塞不通也(出第二/十卷中)¶
深師療噎方¶
　　羚羊角(屑/)　前胡　　　甘草(各一/兩)　人參¶
　　橘皮(各二/兩)¶
　右五味切以水六升煮取二升分四服忌海藻菘菜¶
又方¶
<pb:KR3e0015_WYG_012-57a>¶
　　鸕鷀喙¶
　右一物當噎時以銜之則下(肘後/同)¶
又方¶
　　羚羊角¶
　右一物多少自在末之飲服亦可以角摩噎上良(並/出)¶
　(第二十/二卷中)¶
廣利方療因食即噎塞如炙肉&KR0008;在咽中不下方¶
　　呉射干(六分/)升麻(四分/)　桔梗(四分/)　木通(十二/分)¶
<pb:KR3e0015_WYG_012-57b>¶
　　赤茯苓(八分/)百合(八分/)　紫菀頭(二十/一枚)¶
　右七物切以水二大升煎取九合去滓分温三服食¶
　後良久服忌猪肉酢物(出第四/巻中)¶
千金理諸噎方¶
　　常食乾粳米飯即不噎¶
又方¶
　　炭末細羅蜜丸如彈子大含少細細嚥津即下(集/驗)¶
　　(同並出第/十六卷中)¶
<pb:KR3e0015_WYG_012-58a>¶
集驗療噎方¶
　　取頭垢如棗大以粥若漿水和服之(肘後深師同/出第十卷中)¶
必効主噎方¶
　　𨫼捺大椎盡力則下仍令坐之(通按𨫼捺未詳仍/令坐之亦未詳)¶
又方¶
　　以酢煮麫糊噉之則差此只可一兩日差欲長久¶
　　絶者取溲為丸如彈子酢中煮熟於水中澤却及¶
　　熱則食二十丸神驗不過兩三度則差大効¶
<pb:KR3e0015_WYG_012-58b>¶
又半夏湯主噎方¶
　　生薑(四兩/)　半夏(一升/洗)　石膏(四兩/碎)　小麥(一升/完用)¶
　　呉茱茰(一升/)赤小豆(二十/顆)大棗(二十/一顆)　人參¶
　　甘草(炙/)　　桔梗　　　桂心(各二/兩)¶
　右十一味切以酒二升水八升煮取三升分三服忌¶
　猪羊肉海藻菘菜餳生葱等(古今録驗有括蔞無桔/梗名乾薑湯不用生薑)¶
又方¶
　　杏仁(二兩去/尖皮)桂心(二兩/)¶
<pb:KR3e0015_WYG_012-59a>¶
　右二味末之蜜和丸含之如棗核許稍稍嚥之臨食¶
　先含極効忌生葱(千金同並出/第二卷中)¶
古今録驗療噎方¶
　　蘆根(三斤/)¶
　右一味切以水一斗煮取四升分四服(出第二十/七卷中)¶
　　卒食噎方九首¶
病源此由藏氣冷而不理津液澀少而不能傳行飲食¶
故食入則噎塞不通故謂之食噎胷内痛不得喘息食¶
<pb:KR3e0015_WYG_012-59b>¶
不下是故噎也(出第二/十卷中)¶
肘後療卒食噎方¶
　　橘皮(三兩/)¶
　右一味切以水三升煮取一升頓服之¶
又方¶
　　舂杵頭糠置手巾角以拭齒立下(集驗深師千金/同並出第五卷)¶
　　(中/)¶
深師療卒噎法¶
<pb:KR3e0015_WYG_012-60a>¶
　　傍人可緩解衣帶勿令噎者知則愈¶
又療卒噎方¶
　　與共食人當以手捉噎人筯問曰此等何物噎人¶
　　當荅言筯共食人云噎下去則立愈¶
又療卒噎不下方¶
　　水一杯　　刀一口¶
　右二物先以刀横畫水已後盡飲之則下(出第二十/二卷中)¶
集驗療醋噎方¶
<pb:KR3e0015_WYG_012-60b>¶
　　羌活(五兩/)¶
　擣用水一升浸三宿毎日温服五合差¶
又療氣噎不下食兼嘔吐方¶
　　半夏(四兩/洗)　生薑(三兩/各切)¶
　右二味以東流水二大升煎取一升去滓温服三合¶
　日三服忌羊肉餳(並出第/五卷中)¶
備急療卒食噎不下方¶
　　取蜜含之則下(千金集驗/肘後同)¶
<pb:KR3e0015_WYG_012-61a>¶
又方¶
　　取老牛涎沫如棗核大置水中飲之終身不有噎¶
　　(必効肘後深師千金/同並出第三卷中)¶
　　五噎方三首¶
病源夫五噎謂一曰氣噎二曰憂噎三曰食噎四曰勞¶
噎五曰思噎雖有五名皆由隂陽不和三焦隔絶津液¶
不行憂恚嗔怒所生謂之五噎噎者噎塞不通也(出第/二十)¶
(巻/中)¶
<pb:KR3e0015_WYG_012-61b>¶
古今録驗五噎丸療胷中久寒嘔逆逆氣隔飲食不下¶
結氣不消氣噎憂噎勞噎食噎思噎氣噎者心悸上下¶
不通噫噦不徹胷脅苦痛憂噎者天隂苦厥逆心下悸¶
動手足逆冷勞噎者苦氣隔脅下支滿胷中填塞令手¶
足逆冷不能自温食噎者食無多少唯胷中苦塞常痛¶
不得喘息思噎者心悸動喜忘目視&KR1129;&KR1129;此皆憂恚嗔¶
怒寒氣上逆胷脅所致療之方¶
　　乾薑　　　蜀椒(汗/)　　食茱茰　　人參¶
<pb:KR3e0015_WYG_012-62a>¶
　　桂心(各五/分)　細辛　　　白术　　　茯苓¶
　　附子(炮各/四分)　橘皮(六分/)¶
　右十味擣篩以蜜和為丸如梧子酒服三丸日再不¶
　知漸増忌桃李雀肉大酢猪肉冷水生葱生菜酢物¶
　(出第二十/七卷中)¶
經心録五噎丸主五種之氣皆令人噎方¶
　　人參　　　半夏　　　桂心　　　防葵(一方/用防)¶
　　(風小草/各二兩)　　附子(炮/)　　細辛　　　甘草(炙各/二兩)¶
<pb:KR3e0015_WYG_012-62b>¶
　　食茱茰(三合/)紫菀　　　乾薑　　　芍藥¶
　　枳實(炙/)　　烏頭(各六/分炮)¶
　右十三味擣篩以蜜和為丸如梧子大服五丸日三¶
　不知加至十五丸忌羊肉餳海藻菘菜猪肉生葱生¶
　菜(千金同出/第二卷中)¶
集驗噎塞不通方¶
　　營實根(十二/分)¶
　右一味擣為散酒下方寸匕日三服(出第五/卷中)¶
<pb:KR3e0015_WYG_012-63a>¶
　　諸骨哽方三十五首¶
肘後療食諸魚骨哽百日哽者方¶
　　用綿二兩以火煎蜜内一叚綿使熱灼灼爾從外¶
　　縛哽所在處灼瓠以熨綿上若故未出復煮一叚¶
　　綿以代前并以皂莢屑少少吹鼻中使得嚏出矣¶
　　秘方不傳禮云魚去乙謂其頭間有骨如乙字形¶
　　者哽入不肯出故也¶
又方¶
<pb:KR3e0015_WYG_012-63b>¶
　　取捕魚竹笱鬚燒末飲之魚網亦佳¶
又療食諸肉骨哽方¶
　　白雄雞左右翮大毛各一枚燒末水服一刀圭也¶
　　仍取所食餘者骨左右手反覆擲背後則下也(文/仲)¶
　　(備急/同)¶
又方¶
　　燒雞足末服方寸匕酒下立出(深師/同)¶
又方¶
<pb:KR3e0015_WYG_012-64a>¶
　　生艾蒿數升水酒共一斗煮取三四升稍稍飲之¶
　　(深師/同)¶
凡療病皆各以其類豈宜以鸕鷀療肉骨狸虎療魚哽¶
耶至於竹篾薤白嚼筋綿蜜事乃可通為諸哽用耳又¶
有呪術小小皆須師解故不備載(出第五/卷中)¶
深師療食魚骨哽方¶
　　捕魚網燒飲服刀圭匕良是魚哽燒魚網服之良¶
又療哽及刺不出方¶
<pb:KR3e0015_WYG_012-64b>¶
　　服薔薇灰末方寸匕日三亦療折箭刺入膿囊不¶
　　出堅燥及䑕撲服之十日哽刺皆穿皮出効¶
又療鐡棘竹木諸刺在肉中折不出及哽不下方¶
　　半夏(二兩/洗)　白斂(二兩/)¶
　右二味擣篩酒服半錢匕日三寧從少少起者半夏¶
　㦸人喉中故也忌羊肉餳等加乾薑一兩尤佳¶
又方¶
　　䑕腦厚塗瘡上則出亦可用墳䑕大効¶
<pb:KR3e0015_WYG_012-65a>¶
又療哽方¶
　　螻蛄腦¶
　右一物吞即下亦療刺不出塗刺瘡上¶
又療咽哽方¶
　　取魚尾著衣領令下推立下¶
又方¶
　　白斂白芷等分擣散飲服刀圭¶
又療食哽方¶
<pb:KR3e0015_WYG_012-65b>¶
　　鷹糞燒灰存性¶
　右一物下篩服方寸匕虎狼鵰屎皆可服之佳¶
又療骨哽咽不得下飲食方¶
　　白雞翼翮大毛各一枚著銅器中燒之焦作灰飲¶
　　服一刀圭立下¶
又療哽方¶
　　半夏(五兩/洗)　白芷(五兩/)¶
　右二物擣篩服方寸匕則嘔出忌羊肉餳¶
<pb:KR3e0015_WYG_012-66a>¶
又方¶
　　以東流水一柸東向坐以手指畫氷中作龍字訖¶
　　飲水不自曉書令他人持手書良¶
又方¶
　　凡書文曰天有門地有根諸家入口者皆當得吞¶
　　(集驗同並出第/二十二卷中)¶
千金療哽方¶
　　取鹿筋漬之濡索之大如彈丸持筋端吞之候至¶
<pb:KR3e0015_WYG_012-66b>¶
　　哽處徐徐引之哽著筋出(集驗/同)¶
又方¶
　　極吹之食骨鯁燒虎狼屎服¶
又方¶
　　末虎骨若狸骨服方寸匕(集驗/同)¶
又方¶
　　服瞿麥末方寸匕(集驗同古今録驗/兼主折刺不出)¶
又方¶
<pb:KR3e0015_WYG_012-67a>¶
　　吞猪膏如雞子大不差更吞差止(古今録/驗同)¶
又療諸哽方¶
　　作竹篾刮令滑綿纒内咽中令至哽處可進退引¶
　　之哽即出(小品古今録/驗深師同)¶
又療諸哽方¶
　　鸕鷀屎末服方寸匕(集驗古今/録驗同)¶
又療魚骨哽方¶
　　口稱鸕鷀鸕鷀則下(並出第二/十六卷中)¶
<pb:KR3e0015_WYG_012-67b>¶
張文仲療食諸魚骨哽方¶
　　以魚骨挿頭上則立下陶云因&KR0008;刻則出(肘後備/急同)¶
又方¶
　　小嚼薤白令柔以繩繫中央持繩一端吞薤到哽¶
　　處引哽當隨出(集驗古今録驗深/師備急千金同)¶
又療魚骨哽在喉中衆法不能去者方¶
　　取飴糖丸如雞子黄大吞之不去又吞此用得効¶
　　也(肘後備急千金/集驗小品同)¶
<pb:KR3e0015_WYG_012-68a>¶
又療食中吞髮哽不去繞喉者方¶
　　取梳頭髮燒灰飲服一錢匕(肘後備急集驗千金/同並出第三卷中)¶
救急療哽方¶
　　好蜜以一匙抄稍稍嚥之令下良(文仲/同)¶
又療魚骨哽在喉中方¶
　　以少許碙砂口中咀嚼嚥之立下(出第七/卷中)¶
必効療魚骨哽方¶
　　含水獺骨立出(小品/同)¶
<pb:KR3e0015_WYG_012-68b>¶
又方¶
　　魚網覆頭立下千金云燒灰服半七(小品同出/第二卷中)¶
古今録驗療魚哽骨横喉中六七日不出方¶
　　取鯉魚鱗皮合燒作屑以水服之則出也未出更¶
　　服之取出為度(出第二十/九卷中)¶
　　雜誤吞物方一十七首¶
肘後燎誤吞鈎方¶
　　若繩猶在手中者莫引之但益以珠璫若薏子輩¶
<pb:KR3e0015_WYG_012-69a>¶
　　就貫之著繩稍稍令推至鈎處小小引之則出¶
又方¶
　　以小羊喉以沓繩推至鈎處當退脫小引則出¶
又方¶
　　但大戾頭四向顧小引之則出¶
又方¶
　　常思草頭一把二升水淘灌之十餘過而飲之¶
又療譔吞諸木竹釵輩方¶
<pb:KR3e0015_WYG_012-69b>¶
　　取布刀故鋸燒漬酒中以女人大指甲二枚燒末¶
　　内酒中飲之¶
又方¶
　　若是桃枝竹釵但數數多食白糖自消去¶
又療以銀釵簪筋擿吐因氣吸誤吞不出方¶
　　多食白糖漸漸至十斤當褁物自出此說與葛氏¶
　　小異(並出第/五卷中)¶
深師療誤吞鈎方¶
<pb:KR3e0015_WYG_012-70a>¶
　　虎珀珠¶
　右一物貫著鈎繩推令前入至鈎所又復推以牽引¶
　出矣若水精珠卒無珠堅物摩令滑用之也(出第二/十二巻)¶
　(中/)¶
千金療誤吞環若指彄方¶
　　燒鴈毛二七枚末服之鵝羽亦佳(備急文/仲同)¶
又誤吞珠銅鐡而哽者方¶
　　燒弩銅牙令赤内酒中飲之立愈(出第二十/六卷中)¶
<pb:KR3e0015_WYG_012-70b>¶
張文仲療吞諸珠璫鐡而哽方¶
　　燒弩銅牙令赤内水中飲其汁立愈(肘後備/急同)¶
又療誤吞錢方¶
　　擣火炭末服方寸匕則出(肘後小品集驗千/金備急深師同)¶
備急葛氏誤吞釵方¶
　　取薤暴令萎煮令熟勿切食一大束釵則便隨出¶
　　生麥葉若蘩縷皆可用良効(千金肘/後同)¶
又誤吞釘及箭金鍼鐡等物方¶
<pb:KR3e0015_WYG_012-71a>¶
　　多食肥羊肉脂及諸肥肉自褁出(肘後千金文仲/同並出第五卷)¶
　　(中/)¶
古今録驗療誤吞銀鐶及釵者方¶
　　取飴糖一斤一頓漸漸食盡多食之鐶及釵便出¶
　　(小品集驗千金/同千金作白糖)¶
又方¶
　　取水銀一兩分服之釵便下去也亦可以胡粉一¶
　　兩擣調之分再服食銀令如泥也若吞金銀物在¶
<pb:KR3e0015_WYG_012-71b>¶
　　腹中皆服之令消烊出也¶
又療誤嚥鍼方¶
　　取真吸鍼礠石末酒白飲服一方寸匕解曰礠石¶
　　特能吸取鍼難云今吞鍼哽在喉中而服礠石未¶
　　入腹耶若含礠石口中者或吸鍼出耳二理詳取¶
　　其義焉(小品集驗千金同/出第二十九卷中)¶
　¶
　外臺秘要方卷八¶
