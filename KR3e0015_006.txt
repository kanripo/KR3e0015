# -*- mode: mandoku-view; -*-
#+TITLE: 外臺祕要方
#+DATE: 2015-08-24 23:04:23.731447
#+PROPERTY: ID KR3e0015
#+PROPERTY: BASEEDITION WYG    
#+PROPERTY: JUAN 卷二
<pb:KR3e0015_WYG_006-1a>¶
欽定四庫全書¶
　外臺秘要方卷二¶
　　　　　　　　　　　　　唐　王燾　撰¶
　　傷寒中風方九首(臣億等按傷寒論傷寒中風/自是兩疾今云傷寒中風非)¶
病源中風傷寒之狀太陽中風陽浮隂弱陽浮者熱自¶
發隂弱者汗自出嗇嗇惡寒淅淅惡風翕翕發熱鼻鳴¶
乾嘔此其候也¶
太陽中風以火刼發其汗邪風被火熱血氣流溢失其¶
<pb:KR3e0015_WYG_006-1b>¶
常度兩陽相熏灼其身即發黄陽盛則欲衂隂虚小便¶
難隂陽俱虚竭身體則枯燥但頭汗出劑頸而還腹滿¶
㣲喘口乾咽爛㦯不大便久則譫語(荒語也/本作譫)甚者至噦¶
手足躁擾循衣摸牀小便利者其人可療¶
陽明中風口苦而咽乾腹滿㣲喘發熱惡寒脉浮緊若¶
下之則腹滿小便難¶
陽明病若能食爲中風不能食爲中寒¶
少陽中風兩耳無所聞目赤胸中滿而煩者不可吐下¶
<pb:KR3e0015_WYG_006-2a>¶
吐下之則悸而驚¶
太隂中風四肢煩疼其脉陽㣲隂澀而長者爲欲愈¶
少隂中風其脉陽微隂浮者爲欲愈¶
厥隂中風其脉㣲浮者爲欲愈不浮為未愈(仲景傷寒/論同並出)¶
(第七/卷中)¶
仲景傷寒論桂枝湯療太陽中風陽浮隂弱陽浮者熱¶
自發隂弱者汗自出嗇嗇惡寒淅淅惡風翕翕發熱鼻¶
鳴乾嘔方¶
<pb:KR3e0015_WYG_006-2b>¶
　　桂枝　　　芍藥　　　生薑(各三/兩)　甘草(二兩/炙)¶
　　大棗(十二/枚擘)¶
　右五味切薑擘棗次切餘藥以水七升煮棗令爛去¶
　滓乃内諸藥水少者益之煑令微微沸得三升去滓¶
　服一升日三小兒以意減之初一服便得汗出者後¶
　服小小闊其間如不得汗者小小促之令其藥勢相¶
　及汗出自䕶如服六物青散法若病重者晝夜服特¶
　須避風若服一劑晬時不解病證不變者當更服之¶
<pb:KR3e0015_WYG_006-3a>¶
　至有不肻汗出服二三劑乃愈服此藥食頃亦當飲¶
　熱粥以助藥力若初得病甚便以火發汗火氣太過¶
　汗出不解煩躁不得寐因此湯加龍骨牡蠣各三兩¶
　減桂心生薑各一兩不用芍藥若虚勞裏急腹中痛¶
　者取前桂枝湯二升加膠飴一升適寒温分再服若¶
　得大汗出者只用桂枝二兩發汗後重發汗亡陽譫¶
　語其脉反和者不死發汗已解半日許重發煩其脉¶
　浮數可復發汗宜桂枝湯方忌海藻生葱菘菜等(在/上)¶
<pb:KR3e0015_WYG_006-3b>¶
　(出第二卷中千金胡洽/集驗文仲備急范汪同)¶
又療傷寒頭疼腰痛身體骨節疼發熱惡風汗不出而¶
喘麻黄湯方¶
　　麻黄(三兩/去節)　桂心(二兩/)　甘草(炙一/兩)　杏仁(七十/枚去)¶
　　(皮尖雙/仁碎)¶
　右四味切以水九升煮麻黄減二升去上沫内諸藥¶
　煑取二升半去滓服八合覆取微汗不須歠粥餘如¶
　桂枝法將息忌海藻菘菜生葱(臣億等按張仲景傷/寒論麻黄湯惟主傷)¶
<pb:KR3e0015_WYG_006-4a>¶
　(寒不主中風若中風/但可服前桂枝湯)¶
又療太陽病項背強兀兀反汗不出惡風者屬葛根湯¶
方¶
　　葛根(四兩/)　麻黄(四兩/去節)　甘草(二兩/炙)　芍藥¶
　　桂心(各二/兩)　生薑(三兩/)　大棗(十二/枚擘)¶
　右七味切以水一斗煑麻黄葛根減二升去上沫内¶
　諸藥煮取三升去滓温服一升覆取微似汗出不須¶
　喫熱粥助藥𤼵汗餘將息依桂枝法忌海藻菘菜生¶
<pb:KR3e0015_WYG_006-4b>¶
　葱(並出第三卷中張仲景傷寒論治中風汗出用桂/枝此證云汗不出亦傷寒之病非中風也)¶
小品萎蕤湯療冬温及春月中風傷寒則發熱頭眩痛¶
喉咽乾舌強胸内疼心胸痞結滿腰背強方¶
　　萎蕤(二兩/)　石膏(三分末/綿裹)白薇(二兩/)　麻黄(二兩/去節)¶
　　獨活(二兩/)　杏仁(二兩去皮/尖雙仁碎)　　　　芎藭(二兩/)¶
　　甘草(二兩/炙)　青木香(二兩無可用麝/香一分代之)¶
　右九味切以水八升煮取三升分三服取汗若一寒¶
　一熱者加朴硝一分及大黄三兩下之忌海藻菘菜¶
<pb:KR3e0015_WYG_006-5a>¶
　(並出第六卷中古今録/驗同一方有葛根二兩)¶
千金療傷寒中風五六日已上但胸中煩乾嘔括蔞實¶
湯方¶
　　括蔞實(一/兩)　柴胡(半斤/)　黄芩(三兩/)　甘草(三兩/)¶
　　生薑(四兩/切)　大棗(十枚/擘破)¶
　右六味切之勿令大碎吹去末以水一斗二升煮得¶
　六升絞去滓更煎取三升適寒温服一升日三服忌¶
　海藻菘菜(出第十卷中/)¶
<pb:KR3e0015_WYG_006-5b>¶
千金翼療中風發熱六七日不解而煩有表裏證渇欲¶
飲水飲水而吐此爲水逆五苓散主之方¶
　　豬苓(三/分)　澤瀉(五/分)　茯苓(三/分)　桂心(二/分)　白术(三/分)¶
　右五味擣篩水服方寸匕日三多飲煖水汗出愈忌¶
　桃李醋物生葱雀肉等¶
又傷寒中風醫反下之其人下利日數十行水穀不化¶
腹中雷鳴心下痞堅而滿乾嘔心煩不能得安醫見心¶
下痞以爲病不盡復重下之其痞益甚此非結熱但以¶
<pb:KR3e0015_WYG_006-6a>¶
胃中虚客氣上逆故使之堅甘草瀉心湯主之方¶
　　甘草(四兩/炙)　黄芩(三兩/)　大棗(十二/枚擘)　黄連(一兩/)¶
　　乾薑(二兩/)　半夏(半升洗/去滑)¶
　右六味切以水一斗煮取六升分六服忌海藻菘菜¶
　豬羊肉餳(並出第九卷中一/方有人參三兩)¶
古今録驗療中風傷寒脉浮發熱徃來汗出惡風項頸¶
強鼻鳴乾嘔陽旦湯主之方¶
　　大棗(十二/枚擘)　桂枝(三兩/)　芍藥(三兩/)　生薑(三兩/)¶
<pb:KR3e0015_WYG_006-6b>¶
　　甘草(三兩/炙)　黄芩(二兩/)¶
　右六味㕮咀以泉水六升煑取四升分四服日三自¶
　汗者去桂心加附子一枚炮渇者去桂加括蔞三兩¶
　利者去芍藥桂加乾薑三兩附子一枚炮心下悸者¶
　去芍藥加茯苓四兩虚勞裏急者正陽旦主之煎得¶
　二升内膠飴半升分爲再服若脉浮緊發熱者不可¶
　與也忌海藻菘菜生葱等(千金同/)¶
又大青龍湯療太陽中風脉浮緊發熱惡寒身疼痛汗¶
<pb:KR3e0015_WYG_006-7a>¶
不出而煩躁方¶
　　麻黄(六兩/去節)　桂枝(二兩/)　甘草(二兩/炙)　石膏(如雞/子大)¶
　　(碎綿/裹)　　　生薑(三兩/)　杏仁(四十枚去皮/尖及兩仁)¶
　　大棗(十枚/擘)¶
　右七味切以水九升先煑麻黄減二升去沫乃内諸¶
　藥煮取三升去滓分服一升厚覆取㣲汗汗出多者¶
　温粉粉之一服汗者不可再服若復服汗多亡陽遂¶
　虚惡風煩燥不得眠也忌海藻菘菜生葱等物(並出/第二)¶
<pb:KR3e0015_WYG_006-7b>¶
　(卷中張仲景傷寒論云中/風見傷寒脉者可服之)¶
　　傷寒結胸方七首(一十/二法)¶
病源結胸者謂熱毒氣結聚於心胸也此由病發於陽¶
而早下之熱氣乘虗而痞結不散也按之痛其脉寸口¶
浮闗上反自沈是也脉大不可下下之則死脉浮而大¶
下之爲逆若陽脉浮闗上細小沈緊而飲食如故時小¶
便利者名爲藏結藏結病舌上白胎滑者為難療不徃¶
來寒熱其人反靜舌上不胎者不可攻之(出第七卷中/)¶
<pb:KR3e0015_WYG_006-8a>¶
張仲景傷寒論問曰病有結胸有藏結其狀如何答曰¶
按之痛寸脉浮闗脉沈名結胸也問曰何謂藏結答曰¶
如結胸狀飲食如故時時下利寸口脉浮關上小細而¶
沈緊名藏結舌上白胎滑者爲難治藏結無陽證不徃¶
來寒熱其人反靜舌上胎滑者不可攻也病發於陽而¶
反下之熱入因作結胸病發於隂而反下之(一作/汗之)因作¶
痞也所以成結胸者以下之太早故也¶
結胸證悉具煩躁者亦死¶
<pb:KR3e0015_WYG_006-8b>¶
結胸證其脉浮大者不可下也下之則死¶
夫結胸病項亦強如柔痓狀下之則和宜大䧟胸丸方¶
　　蜀大黄(半/斤)　葶藶子(半升/熬)　杏仁(半升去皮尖/熬令赤黒色)¶
　　芒硝(半升/)¶
　右四味擣篩二味杏仁合芒硝研如泥和散合和丸¶
　如彈子大每服一丸用甘遂末一錢匕白蜜一兩水¶
　二升同煮取一升温頓服之一㝛乃自下如不下更¶
　服取下爲效(千金翼同/)¶
<pb:KR3e0015_WYG_006-9a>¶
又太陽病脉浮動數浮則爲風數則爲熱動則為痛數¶
則爲虚頭痛發熱㣲盜汗出而反惡寒表未解也醫反¶
下之動數變遲膈内拒痛(一云頭/痛即眩)胃中空虚客熱動膈¶
短氣煩躁心内懊憹陽氣内䧟心下因堅則爲結胸大¶
䧟胸湯主之¶
若不結胸但頭汗出餘處無汗劑頸而還小便不利身¶
必發黄大䧟胸湯方¶
　　蜀大黄(六/兩)　甘遂末(一錢/匕)　芒硝(一升/)¶
<pb:KR3e0015_WYG_006-9b>¶
　右三味以水六升先煮大黄取二升去滓内芒硝煮¶
　一兩沸内甘遂末温服一升得快利止後服(千金/翼同)¶
又傷寒六七日結胸熱實脉沈緊心下痛按之石堅大¶
䧟胸湯主之方依前法¶
但結胸無大熱者此水結在胸脇也但頭㣲汗出者大¶
陷胸湯主之方依前法¶
又傷寒十餘日熱結在裏復徃來寒熱者與大柴胡湯¶
大柴胡湯方¶
<pb:KR3e0015_WYG_006-10a>¶
　　柴胡(半斤/)　枳實(四枚/炙)　生薑(五兩/)　黄芩(三兩/)¶
　　芍藥(三兩/)　半夏(半升/洗)　大棗(十二/枚擘)¶
　右七味切以水一斗二升煮取六升去滓更煎取三¶
　升温服一升日三服一方加大黄二兩若不加大黄¶
　恐不名爲大柴胡湯忌羊肉餳(千金翼古今録驗同/)¶
又太陽病二三日不能卧但欲起心下必結脉微弱者¶
本有久寒也而反下之若利止者必作結胸未止者四¶
日復下之此作恊熱利也¶
<pb:KR3e0015_WYG_006-10b>¶
又太陽病下之其脉促不結胸者此爲欲解也若心下¶
滿鞕痛者此爲結胸也大䧟胸湯主之但滿而不痛者¶
此爲痞柴胡不中與之也宜半夏瀉心湯主之方¶
　　半夏(半升/洗)　乾薑(三兩/)　人參(三兩/)　甘草(三兩/炙)¶
　　黄連(一兩/)　大棗(十二/枚擘)　黄芩(三兩/)¶
　右七味切以水一斗煑取六升去滓温服一升日三¶
　若須大䧟胸湯服者如前法忌羊肉餳海藻菘菜豬¶
　肉冷水等(千金翼同一/方半夏五兩)¶
<pb:KR3e0015_WYG_006-11a>¶
又小結胸病正在心下按之則痛脉浮滑者小䧟胸湯¶
主之方¶
　　黄連(一兩上/好者)括蔞實(一枚大/者破)半夏(半升/洗)¶
　右三味切以水六升煑括蔞實取三升去滓内諸藥¶
　煮取二升去滓温分三服忌羊肉餳豬肉(千金翼同/)¶
又病在太陽應以汗解之反以冷水潠之若灌之其熱¶
却不得去彌更益煩皮上粟起意欲飲水而反不渇者¶
服文蛤散若不差者與五苓散用前篇方(士弱氏曰熱/得冷水之氣)¶
<pb:KR3e0015_WYG_006-11b>¶
(約退而/後却也)¶
又寒實結胸無熱證者與三物小䧟胸湯方如前法白¶
散亦可服¶
文蛤散方(士弱氏曰龎安常云無熱證者與三物白/散小䧟胸湯治熱白散治寒㫖哉言乎)¶
　　文蛤(五兩/)¶
　右一味擣篩爲散以沸湯和一方寸匕服之湯用五¶
　合(千金/翼同)¶
又白散方¶
<pb:KR3e0015_WYG_006-12a>¶
　　桔梗(三分/)　貝母(三分/)　巴豆(一分去心及皮熬/令黒赤别研如脂)¶
　右三味擣篩更於臼内擣之以白飲和服強人半錢¶
　匕羸人減之病在膈上則吐在膈下則利利不止飲¶
　冷粥一杯止忌豬肉蘆笋等(竝出第四卷/中千金翼同)¶
　　傷寒嘔噦方一十四首¶
病源傷寒病後胃氣不和此由初受病時毒熱氣盛多¶
服冷藥瀉下及飲冷水病折以後熱勢既退冷氣乃動¶
故使心下堅牢噫噦食臭腹内雷鳴而泄利此由脾胃¶
<pb:KR3e0015_WYG_006-12b>¶
氣虚冷故也(出第八卷中/)¶
仲景傷寒論療嘔噦心下悸痞鞕不能食小半夏湯方¶
　　半夏(一升/洗)　生薑(八兩去皮/)¶
　右二味切以水七升煑取一升半去滓分再服忌羊¶
　肉餳¶
又療嘔噦心下痞鞕者以膈間有水頭眩悸半夏加茯¶
苓湯方¶
　　半夏(一升/洗)　生薑(八兩/去皮)　茯苓(三兩/)¶
<pb:KR3e0015_WYG_006-13a>¶
　右三味切以水七升煮取一升半去滓温分再服忌¶
　羊肉餳酢等物¶
又療胸内似喘不喘似嘔不嘔似噦不噦心中憒憒然¶
徹無聊賴者生薑汁半夏湯兼主天行方¶
　　生薑(汁一/升)　半夏(半升洗切/)¶
　右二味以水三升煎半夏取一升内薑汁取一升半¶
　綿漉小冷分二服一日一夜服令盡嘔噦一服得止¶
　者停後服忌羊肉餳(救急同/)¶
<pb:KR3e0015_WYG_006-13b>¶
又療乾嘔噦若手足厥冷者小橘皮湯兼主天行方¶
　　橘皮(四兩/)　生薑(八兩去皮/)¶
　右二味狹長切以水七升煮取三升去滓小冷服一¶
　升下咽則愈(救急同出第十六卷中/)¶
深師療傷寒病啘不止甘草湯方兼主天行¶
　　甘草(三兩/炙)　橘皮(三兩/)¶
　右二味切以水五升煮取一升去滓頓服之日三四¶
　服取差忌海藻菘菜(崔氏同/)¶
<pb:KR3e0015_WYG_006-14a>¶
又半夏散方¶
　　半夏(洗焙乾/)¶
　右一味末之生薑湯和服一錢匕忌羊肉餳等¶
又赤蘇湯方¶
　　赤蘇(一把/)¶
　右一味水三升煑取一升去滓稍稍飲之(肘後同/)¶
又乾薑丸方¶
　　乾薑(六分/)　附子(四分炮/)¶
<pb:KR3e0015_WYG_006-14b>¶
　右二味擣篩以苦酒丸如梧子服三丸日三服酒飲¶
　下皆得忌豬肉(肘後同/)¶
又療傷寒噦甘竹筎湯方¶
　　甘竹筎(四兩/)　生白米(一升/)¶
　右二味以水八升煮之取米熟湯成去滓分服徐徐¶
　服療風熱氣噦甚神驗諸噦亦佳¶
又療傷寒嘔噦胸滿虚煩不安大橘皮湯方¶
　　橘皮(一兩/)　甘草(一兩/炙)　生薑(四兩/)　人參(二兩/)¶
<pb:KR3e0015_WYG_006-15a>¶
　右四味切以水六升煑取二升去滓分三服忌海藻¶
　菘菜(竝出第十四卷中/)¶
小品茅根橘皮湯療春夏天行傷寒胃冷變啘方¶
　　白茅根(切一/升)橘皮(三兩/)　桂心(二兩/切)¶
　右三味切以水六升煑取三升去滓温分三服數數¶
　服之盡復合之啘止乃停取㣲汗有熱減桂心一兩¶
　忌生葱(文仲同出第六卷中/一方有葛根二兩)¶
千金療傷寒後嘔噦及乾嘔不下食生蘆根飲方¶
<pb:KR3e0015_WYG_006-15b>¶
　　生蘆根(切一/升)青竹筎(一/升)　粳米(三合/)　生薑(二兩/切)¶
　右四味以水七升先煑千里鞋底一隻取五升澄清下¶
　藥煑取二升半去滓隨意便飲不差重作¶
又療傷寒後嘔噦通草湯方¶
　　通草(三兩/)　生蘆根(切一/升)橘皮(一兩/)　粳米(三合/)¶
　右四味切以水五升煑取二升去滓隨意便稍飲不¶
　差更作取差止(古今錄驗文仲同出第十卷中/)¶
千金翼乾嘔吐涎沫而頭痛茱茰湯主之方¶
<pb:KR3e0015_WYG_006-16a>¶
　　呉茱茰(一升/炒)大棗(十二/枚擘)　生薑(六兩/切)　人參(三兩/細剉)¶
　右四味以水五升煑取二升去滓分服七合日三(仲/景)¶
　(同出第十卷中此/張仲景傷寒論方)¶
　　傷寒咽喉痛方八首¶
病源傷寒病過經而不愈脉反沈遲手足厥逆者此爲¶
下部脉不至隂陽隔絶邪客於足少隂之經毒氣上熏¶
故喉咽不利或痛而生瘡(出第七卷中/)¶
仲景傷寒論少隂病咽喉痛者半夏散及湯主之方¶
<pb:KR3e0015_WYG_006-16b>¶
　　半夏(洗/)　　甘草(炙/)　　桂心¶
　右三味等分各擣篩畢更合擣之以白飲服方寸匕¶
　日三服若不能服散者水一升煑七沸内散兩匕更¶
　煑三沸下火令小冷少少含細嚥之半夏有毒不當¶
　散服之忌羊肉生葱海藻菘菜餳(千金翼同出第六/)¶
　(卷中/)¶
文仲療傷寒毒攻喉咽腫痛方兼主天行¶
　　切啇陸炙令熱以布藉喉以熨布上冷復易之(肘/)¶
<pb:KR3e0015_WYG_006-17a>¶
　　(後同/)¶
又方¶
　　眞䕡茹瓜甲大内口中以牙小嚼汁以漬喉當微¶
　　覺異爲佳亦主天行(肘後同/)¶
又附子丸方¶
　　附子(炮/)　　藜蘆(等分/)¶
　右二朱末之蜜和丸服如梧子一枚飲下含黄蘗亦¶
　佳忌豬肉狸肉(竝出第二卷中/)¶
<pb:KR3e0015_WYG_006-17b>¶
深師貼喉膏療傷寒舌強喉痛方¶
　　蜜(一升/)　　甘草(四兩/)　豬膏(半斤/)¶
　右三味㣲火煎甘草豬膏令數沸去滓乃内蜜温令¶
　銷相得如棗大含化稍稍咽之忌海藻菘菜(出第十/四卷中)¶
集驗療傷寒熱病喉中痛閉塞不通烏扇膏方¶
　　生烏扇(一斤/切)豬脂(一斤/)¶
　右二味合煎烏扇藥成去滓取如半雞子薄綿裹之¶
　内口中稍稍咽之取差忌酒蒜等物(張文仲千/金等同)¶
<pb:KR3e0015_WYG_006-18a>¶
又升麻湯方¶
　　升麻(三兩/)　通草(四兩/)　射干(二兩/)　羚羊角(三/兩)¶
　　(屑/)　　　　芍藥(三兩/)　生蘆根(切一/升)¶
　右六味切以水七升煑取二升半去滓分爲三服徐¶
　徐服(千金古今錄驗同/竝出第三卷中)¶
千金治傷寒熱病後口乾多唾咽痛乾棗丸方¶
　　乾棗(二十/枚)　烏梅(十枚/)¶
　右二味擣合蜜和丸如杏核大綿裹含化嚥津自愈¶
<pb:KR3e0015_WYG_006-18b>¶
　(出第十/卷中)¶
　　傷寒吐唾血及下血方三首¶
病源此由諸陽受邪熱初在表應發汗而汗不發致使¶
熱毒入深結於五藏内有瘀積故吐血(出第八卷中/)¶
仲景傷寒論吐血不止者柏葉湯主之方¶
　　青栢葉(三/兩)　乾薑(二兩/切)　艾(三把/)¶
　右三味以水五升煑取一升去滓别絞取新出馬通¶
　汁一升相和合煎取一升綿濾之温分再服馬通是¶
<pb:KR3e0015_WYG_006-19a>¶
　馬屎汁也(一方有阿/膠無艾)¶
又吐血下血黄圡湯主之方¶
　　釡竈下黄焦土(半升/綿裹)　甘草(三兩/炙)　乾地黄(三兩/)¶
　　白术(三兩/)附子(三兩/炮破)　阿膠(三兩/炙)　黄芩(三兩/)¶
　右七味切以水八升煑六味取二升去滓内膠令烊¶
　分三服忌海藻菘菜蕪荑豬肉桃李雀肉等物(並出/第十)¶
　(六卷/中)¶
古今錄驗蒲黄湯療傷寒温病天行疫毒及酒客熱傷¶
<pb:KR3e0015_WYG_006-19b>¶
中吐血不止面黄乾嘔心煩方¶
　　蒲黄　　　桑寄生　　桔梗(一作/栝蔞)　犀角(屑/)¶
　　甘草(各二/兩炙)　葛根(三兩/)¶
　右六味切以水七升煑取三升去滓分三服徐徐服¶
　之忌海藻菘菜豬肉(出第三卷中/)¶
　　傷寒衂血方四首¶
病源傷寒病衂血者此由五藏熱結所爲也心主血肝¶
藏血熱邪傷於心肝故衂血也衂者鼻出血也肺主氣¶
<pb:KR3e0015_WYG_006-20a>¶
而開竅於鼻血隨氣行所以從鼻出陽明病口燥但欲¶
漱水不欲嚥者此必衂衂家不可攻其表汗出額上脉¶
急而緊直視而不能眴不得眠亡血不可攻其表汗出¶
則寒慄而振脉浮緊發熱其身無汗自衂者愈(出第八/卷中)¶
肘後療傷寒大病差後小勞便鼻衂牡蠣散及丸方¶
　　左顧牡蠣(十分/熬)　石膏(五分/)¶
　右二味擣末酒服方寸匕日三四亦可蜜丸如梧子¶
　大酒服十五丸(集驗千金竝同/出第二卷中)¶
<pb:KR3e0015_WYG_006-20b>¶
小品芍藥地黄湯療傷寒及温病應發汗而不發之内¶
瘀有畜血者及鼻衂吐血不盡内餘瘀血靣黄大便黑¶
者此主消化瘀血¶
　　芍藥(三分/)　地黄(半斤/)　丹皮(一兩/)　犀角屑(一/兩)¶
　右四味切以水一斗煑取四升去滓温服一升日二¶
　三服有熱如狂者加黄芩二兩其人脉大來遲腹不¶
　滿自言滿者爲無熱不用黄芩¶
又茅花湯　療傷寒鼻衂不止主之方¶
<pb:KR3e0015_WYG_006-21a>¶
　　茅花(一大把/)¶
　右以水八升煮取三升分三服即差若無茅花取茅¶
　根代之亦可¶
又麥門冬湯　療傷寒身熱衂血嘔逆主之方¶
　　麥門冬　　石膏　　　寒水石(各三/兩)甘草(二兩/)¶
　　桂心(一兩/)¶
　右五味切以水一斗煑取三升分三服¶
　　傷寒煩渴方九首¶
<pb:KR3e0015_WYG_006-21b>¶
病源此由隂氣少陽氣勝故熱而煩滿也少隂病惡寒¶
而踡時自煩欲去其衣被者可治也病脉已解而反發¶
煩者病新差又強與榖脾胃氣尚弱不能消穀故令微¶
煩損穀即愈少隂病脉微細而沈但欲卧汗出不煩欲¶
自吐五六日自利後煩躁不得卧寐者死發汗後下之¶
脉平而少煩此新虚不勝榖氣故也又傷寒渴者由熱¶
氣入於藏流於少隂之經少隂主腎腎惡燥故渴而引¶
飲(竝出第七卷中/)¶
<pb:KR3e0015_WYG_006-22a>¶
仲景傷寒論療傷寒汗出惡寒身熱大渴不止欲飲水¶
至二斗者白虎加人參湯主之方¶
　　知母(六兩/)　石膏　　　粳米(各一/升)　人參(三兩/)¶
　　甘草(二兩/)¶
　右五味切以水一斗二升煮米熟去米内諸藥煮取¶
　六升去滓温服一升日三忌海藻菘菜(出第十卷/中小品同)¶
又若脉浮發熱渴欲飲水小便不利者豬苓湯主之方¶
　　豬苓(一兩/去皮)　茯苓(一兩/)　阿膠(一兩/炙)　滑石(一兩碎/綿裹)¶
<pb:KR3e0015_WYG_006-22b>¶
　　澤瀉(一兩/)¶
　右五味以水四升先煑四物取二升去滓内阿膠令¶
　烊銷温服七合日三服忌醋物(千金翼同出第五卷/)¶
　(中/)¶
范汪括蔞湯主渴飲方¶
　　括蔞根(内黄脉少/者三兩)¶
　右一味切以水五升煮取一升分二服先以青淡竹¶
　瀝一升合水二升煮好銀二兩減半去銀先與病人¶
<pb:KR3e0015_WYG_006-23a>¶
　飲之訖須臾後乃服括蔞湯其銀汁須冷服(出第二/)¶
　(十卷中/)¶
千金療傷寒後結熱在内煩渴青葙子丸方¶
　　青葙子(五/兩)　龍膽(三兩/)　黄芩(一兩/)　梔子仁(一/兩)¶
　　苦參(一兩/)　黄蘗(二兩/)　括蔞(一兩/)　黄連(二兩/)¶
　右八味擣篩爲末蜜丸先食服如梧子七丸飲下日¶
　三不知稍増忌豬肉冷水(集驗同出第九卷中/)¶
深師黄芩人參湯療傷寒吐下後内外有熱煩渴不安¶
<pb:KR3e0015_WYG_006-23b>¶
方¶
　　黄芩　　　人參　　　甘草　　　桂心¶
　　生薑(各二/兩)　大棗(十五枚/擘)¶
　右六味切以水八升煑取三升分三服徐徐服忌菘¶
　菜海藻生葱等物¶
又療傷寒除熱止渴欲飲水括蔞根湯方¶
　　黄芩(三兩/)　人參(二兩/)　桂心(二兩/)　大黄(二兩/)¶
　　括蔞根(三/兩)　芒硝(二兩/)　甘草(二兩/炙)¶
<pb:KR3e0015_WYG_006-24a>¶
　右七味切以水八升煑取三升去滓飲一升須臾當¶
　下不下復飲一升得下止勿復飲湯藥力勢歇乃可¶
　食糜耳一方用生薑二兩忌海藻菘菜生葱油膩等¶
　物¶
又療傷寒下後除熱止渴五味麥門冬湯方¶
　　麥門冬(去/心)　五味子　　人參　　　甘草(炙/)¶
　　石膏(碎各/一兩)¶
　右五味擣篩三指撮水一升二合煑令沸得四合盡¶
<pb:KR3e0015_WYG_006-24b>¶
　服忌海藻菘菜(竝出第十四卷中/)¶
古今錄驗黄龍湯療傷寒十餘日不解徃來寒熱狀如¶
温瘧渴胸滿心腹痛方¶
　　半夏(半升/洗)　生薑(三兩/)　人參(三兩/)　柴胡(半斤/)¶
　　黄芩(三兩/)　甘草(三兩/炙)　大棗(十二/枚擘)¶
　右七味切以水一斗二升煑取六升去滓更煎取三¶
　升温服一升日三服不嘔而渴去半夏加栝蔞根四¶
　兩服如前忌羊肉餳海藻菘菜等物(出第三卷中此/本張仲景傷寒)¶
<pb:KR3e0015_WYG_006-25a>¶
　(論/方)¶
又髙堂丸療傷寒苦渴煩滿欲死令極飲水法方¶
　　大黄(二分/)　硝石(三分/熬)　釡底墨(一/分)　竈突中墨¶
　　(一分/)　　　黄芩(一分/)　梁上塵(一/分)　竈中黄圡¶
　　(一分/)　　　麻黄(二分/去節)¶
　　胡洽用芒硝無黄圡¶
　右八味篩末蜜和如彈丸大取一丸著一盞水中盡¶
　用服之即自極飲水汗出得熱除矣一名黑奴丸一¶
<pb:KR3e0015_WYG_006-25b>¶
　名駐車丸并療温瘧神良(並出第二卷中此方第一/卷用小麥黒奴名黒奴丸)¶
　　傷寒癖實及宿食不消方二首¶
病源此謂被下後六七日不大便煩熱不解腹滿而痛¶
此爲胃中有乾糞挾宿食故也或先患寒癖因有宿食¶
又感於傷寒熱氣相搏故宿食不消也(出第八卷中/)¶
深師駃豉丸療傷寒留飲宿食不消一名續命丸方¶
　　黄芩(五兩/)　大黄(五兩/)　梔子仁(十六/枚)黄連(五兩/去毛)¶
　　豉(一升/熬)　　甘遂(三兩太/山者)麻黄(五兩/去節)　芒硝(二兩/)¶
<pb:KR3e0015_WYG_006-26a>¶
　　巴豆(一百枚去皮/及心熬研)¶
　右九味擣篩白蜜和丸如梧子服三丸以吐下爲度¶
　若不吐利加二丸一本有杏仁七十枚忌豬肉冷水¶
　蘆笋肉(出第十四卷/中范汪同)¶
古今錄驗續命丸療傷寒及癖實痰飲百病方¶
　　大黄(五兩/)　黄連(一兩/)　麻黄(五兩/去節)　甘遂(三兩/熬)¶
　　黄芩(二兩/)　芒硝(二兩/研)　杏仁(七十枚去/皮尖熬)¶
　　巴豆(一百枚去/心熬研)　　　　豉(一升/熬)¶
<pb:KR3e0015_WYG_006-26b>¶
　右九味擣篩蜜和丸得傷寒一日服一丸如小梧子¶
　大二日二丸至六七日六七丸但吐下得汗愈若水¶
　澼及痰實服三五丸日二忌豬肉冷水蘆笋(范汪延/年刪繁)¶
　(同出第/三卷中)¶
　　傷寒春冬欬嗽方三首¶
病源此由邪熱客於肺也上焦有熱其人必飲水水停¶
心下則肺為之浮肺主於欬水氣乘之故欬嗽(出第八/卷中)¶
小品射干湯主春冬傷寒秋夏中冷欬嗽曲拘不得氣¶
<pb:KR3e0015_WYG_006-27a>¶
息喉鳴啞失聲乾嗽無唾喉中如哽者方¶
　　射干(二兩/)　半夏(五兩/洗)　杏仁(二兩去皮/尖兩仁)¶
　　乾薑(二兩/炮)　甘草(二兩/炙)　紫菀(二兩/)　肉桂(二兩/)¶
　　呉茱萸(二/兩)　當歸(二兩/)　橘皮(二兩/)　麻黄(二兩/去節)¶
　　獨活(二兩/)¶
　右十二味切以水一斗煑取三升去滓温分三服始¶
　病一二日者可服此湯汗後重服勿汗也病久者初¶
　服可用大黄二兩初秋夏月暴雨冷及天行暴寒熱¶
<pb:KR3e0015_WYG_006-27b>¶
　伏於内宜生薑四兩代乾薑除茱萸用枳實二兩炙¶
　忌羊肉海藻菘菜餳生葱(出第六卷中/)¶
古今錄驗下氣橘皮湯療春冬傷寒秋夏冷濕欬嗽喉¶
中鳴聲上氣不得下頭痛方¶
　　橘皮　　　紫菀　　　麻黄(去節/)　杏仁(去雙/仁尖)¶
　　(皮/)　　　　當歸　　　桂枝　　　甘草(炙/)¶
　　黄芩(各三/分)¶
　右八味切以水七升煑取三升分三服不差重合之¶
<pb:KR3e0015_WYG_006-28a>¶
　忌海藻菘菜生葱(出第三卷中/)¶
延年療傷寒骨節疼頭痛眼睛疼欬嗽知母湯方¶
　　知母(二兩/)　貝母(三兩/)　乾葛(三兩/)　芍藥(三兩/)¶
　　石膏(四兩/碎裹)　黄芩(三兩/)　杏仁(一兩去皮/尖及雙仁)¶
　　梔子仁(三兩/擘)¶
　右八味切以水七升煑取二升五合去滓分爲三服¶
　如人行八九里再服忌蒜麫七日(出第九卷中/)¶
　　傷寒攻目生瘡兼赤白瞖方六首¶
<pb:KR3e0015_WYG_006-28b>¶
病源目者藏腑之精華肝之外候也傷寒熱毒壅滯熏¶
蒸於肝上攻於目則令目赤腫痛若毒氣盛者眼生瞖¶
膜又肝開竅於目肝氣虚熱乘虗上衝於目故目赤痛¶
重者生瘡瞖白膜息肉(出第八卷中/)¶
肘後療傷寒大病後熱毒攻目方¶
　　煑蜂房以洗之日六七度(張文仲同/)¶
又方¶
　　冷水漬青布以掩目(張文仲同/)¶
<pb:KR3e0015_WYG_006-29a>¶
又療熱病後生瞖方¶
　　燒豉二七粒末内管中以吹之(並出第二卷中/文仲備急同)¶
小品漏蘆連翹湯療傷寒熱毒變作赤色癰疽丹疹腫¶
毒及眼赤痛生障瞖悉主之方兼療天行¶
　　漏蘆(二兩/)　連翹(二兩/)　黄芩(二兩/)　麻黄(二兩/去節)¶
　　白歛(二兩/)　升麻(二兩/)　甘草(二兩/炙)　大黄(三兩/切)¶
　　枳實(三兩/炙)¶
　右九味切以水九升煑取三升去滓温分三服相去¶
<pb:KR3e0015_WYG_006-29b>¶
　二食頃更服熱盛者可加芒硝二兩忌海藻菘菜等¶
　物(千金/同)¶
又秦皮湯療毒病衝眼忽生赤瞖或白或腫膚起或赤¶
痛不得視光痛入心肝或眼外浮腫如吹汁出生膜覆¶
珠子方¶
　　秦皮(二兩/)　前胡(二兩/)　常山(二兩/)　黄芩(二兩/)¶
　　升麻(二兩/)　芍藥(二兩/)　白薇(二兩/)　枳實(二兩/炙)¶
　　大黄(三兩/)　甘草(二兩/炙)¶
<pb:KR3e0015_WYG_006-30a>¶
　右十味以水八升煑取三升分三服相去二食頃更¶
　服若盛熱者可加芒硝二兩忌海藻菘菜生葱生菜¶
　(出第六卷中一方加蕤/仁一兩梔子仁半兩)¶
張文仲秦皮湯主傷寒病熱毒氣入眼生赤脉赤膜白¶
膚白瞖者及赤痛不得見光痛毒煩惱者神効方¶
　　秦皮　　　升麻　　　黄連(各一/兩)¶
　右三味切以水洗去塵用水四升煑取二升半冷之¶
　分用三合仰眼以綿繞筯頭取湯以滴眼中如屋漏¶
<pb:KR3e0015_WYG_006-30b>¶
　狀盡三合止須臾復用日五六遍乃佳忌豬肉冷水¶
　(出第二/卷中)¶
　　傷寒口瘡方二首¶
病源夫傷寒冬時發其汗必吐利口中爛生瘡以其熱¶
毒在藏心脾煩壅表裏俱熱熱不已毒氣熏於上焦故¶
令口舌乾燥生瘡也(出第七卷中/)¶
深師療傷寒熱病口瘡黄蘗蜜方¶
　　黄蘗(削去上皮取裏/好處薄斜削)¶
<pb:KR3e0015_WYG_006-31a>¶
　右一味以崖蜜半斤極清者以漬蘗一宿唯欲令濃¶
　含其汁良久吐之更復如前若胸中熱有瘡時飲三¶
　五合尤良¶
又療傷寒口瘡爛者升麻湯方¶
　　升麻(一兩/)　甘草(一兩/炙)　竹葉(切五/合)　麥門冬(三/分)¶
　　(去/心)　　　　牡丹(一分/)　乾棗(二十/枚擘)¶
　右六味切以水四升煮取一升半去滓分五服含稍¶
　稍咽之爲度忌海藻菘菜胡荽等(並出第十四卷中/)¶
<pb:KR3e0015_WYG_006-31b>¶
　　傷寒手足欲脫疼痛方七首¶
病源此由熱毒氣從内而出循經絡攻於手足也人五¶
藏六腑并榮俞皆出於手足指故毒從藏腑而出也(出/第)¶
(八卷/中)¶
范汪療傷寒熱病手足腫欲脫方¶
　　生羊肉裹之腫消痛止(出第三十卷中深師同/)¶
崔氏療傷寒手足熱疼欲脫方¶
　　取羊屎煮汁以淋之差止亦療時疾隂嚢及莖腫¶
<pb:KR3e0015_WYG_006-32a>¶
　　亦可煮黄蘗洗之(肘後深師集驗千金備/急並同出第一卷中)¶
集驗療毒熱攻手足腫疼欲脫方¶
　　濃煮虎杖根適寒温以漬手足入至踝上一尺(兼/療)¶
　　(天行范汪肘/後千金同)¶
又方¶
　　酒煮苦參以漬之(范汪千金集驗同/並出第二卷中)¶
千金療毒熱病攻手足腫疼痛欲脫方¶
　　煑馬糞若羊糞汁漬之豬膏和羊糞塗之亦佳(范/汪)¶
<pb:KR3e0015_WYG_006-32b>¶
　　(集驗肘/後同)¶
又方¶
　　取常思草絞取汁以漬之一名蒼耳(范汪集驗肘/後同出第十)¶
　　(卷/中)¶
備急療熱病手足腫欲脫者方兼主天行¶
　　以稻穰灰汁漬之佳(集驗千金肘後/同出第一卷中)¶
　　傷寒虚羸方四首¶
病源其人血氣先虚復爲虚邪所中發汗吐下之後經¶
<pb:KR3e0015_WYG_006-33a>¶
絡俱損傷隂陽竭絶熱邪始散眞氣尚少五藏猶虚穀¶
神未復無津液以榮養故虚羸而生病焉(出第八卷中/)¶
集驗療傷寒虚羸少氣氣逆苦嘔吐方¶
　　石膏(一斤碎/綿裹)竹葉(一把/)　麥門冬(一升/去心)人參(二兩/)¶
　　半夏(一升/洗)　生薑(四兩/)　甘草(二兩/炙)¶
　右七味切以水一斗二升煮取六升去滓内粳米一¶
　升米熟去米飲一升日三服忌海藻菘菜羊肉餳(出/第)¶
　(三卷/中)¶
<pb:KR3e0015_WYG_006-33b>¶
又生地黄湯療傷寒有熱虚羸少氣心下滿胃中有㝛¶
食大便不利方¶
　　生地黄(三/斤)　大黄(四兩/)　大棗(二十/枚擘)　甘草(一兩/炙)¶
　　芒硝(二合/)¶
　右五味合擣令相得蒸五升米下熟絞取汁分再服¶
　忌海藻菘菜(出第二卷中/)¶
千金療傷寒虚羸少氣嘔吐竹葉石膏湯方¶
　　石膏(一斤碎/綿裹)竹葉(一把/)　麥門冬(一升/去心)人參(二兩/)¶
<pb:KR3e0015_WYG_006-34a>¶
　　半夏(半升/洗)　甘草(二兩/)¶
　右六味以水一斗煑取六升去滓内粳米一升煑米¶
　熟去米飲一升日三服忌海藻菘菜羊肉餳(出第十/卷中此)¶
　(張仲景傷/寒論方)¶
張文仲梔子豉湯療吐下後虚羸欲死方¶
　　梔子(一十/枚)　豉(四合/綿裹)¶
　右二味以水五升先煮梔子取二升内豉又煑三四¶
　沸去滓分再服(支同此出姚萬第二卷中集/驗備急同各用梔子十四枚)¶
<pb:KR3e0015_WYG_006-34b>¶
　　傷寒不得眠方四首¶
病源夫衛氣晝行於陽夜行於隂隂主夜夜主卧謂陽¶
氣盡隂氣盛則目瞑矣今熱氣未散與諸陽并所以陽¶
獨盛隂偏虚雖復病後仍不得眠者隂氣未復於本故¶
也(出第八/卷中)¶
仲景傷寒論療傷寒發汗若吐下後虚煩不得眠劇則¶
反覆顛倒心内苦痛懊憹者屬梔子豉湯證方¶
　　肥梔子(十四/枚擘)香豉(四合/綿裹)¶
<pb:KR3e0015_WYG_006-35a>¶
　右二物以水四升先煑梔子取二升半去滓内豉更¶
　煑取一升半去豉分温再服得吐止後服¶
肘後療大病差後虚煩不得眠腹中疼痛懊憹烏梅䜴¶
湯方¶
　　豉(七分/綿裹)　　烏梅(十四/枚擘)¶
　右二味以水四升煑烏梅取二升半内䜴更煑取一¶
　升半去滓温分再服無烏梅用梔子四枚¶
又半夏茯苓湯方¶
<pb:KR3e0015_WYG_006-35b>¶
　　半夏(三兩/洗)　秫米(一升/)　茯苓(四兩/)¶
　右三味切以千里流水一石揚之萬遍澄取二斗合¶
　煑諸藥得五升去滓温分五服忌羊肉餳酢等物(竝/出)¶
　(第一/卷中)¶
深師酸棗湯療傷寒及吐下後心煩乏氣晝夜不眠方¶
　　酸棗仁(四/升)　麥門冬(一升/去心)甘草(二兩/炙)　蝭母(二兩知/母也)¶
　　茯苓(二兩/)　芎藭(二兩/)　乾薑(三兩/)¶
　右七味切以水一斗六升煑酸棗取一斗去棗内藥¶
<pb:KR3e0015_WYG_006-36a>¶
　煑取三升去滓温分三服忌海藻菘菜大醋(出第十/四卷中)¶
　　傷寒小便不利方九首¶
病源傷寒發汗後而汗出不止津液少胃中極乾小膓¶
有伏熱故小便不通也(出第八/卷中)¶
仲景傷寒論少隂病二三日不已至四五日腹痛小便¶
不利四肢沈重疼痛自下利者此為有水氣或欬或小¶
便自利或下利或嘔者真武湯主之方¶
　　茯苓(三兩/)　白芍藥(三兩/)　附子(一枚炮去/皮破八片)¶
<pb:KR3e0015_WYG_006-36b>¶
　　白术(三兩/)　生薑(三兩/去皮)¶
　右五味切以水八升煑取三升去滓温服七合日三¶
　若欬者加五味子半升細辛一兩乾薑一兩若小便¶
　自利者去茯苓若下利者去芍藥加乾薑二兩嘔者¶
　去附子加生薑足前成半斤忌酢豬肉桃李雀肉等¶
　(出第六卷中深師/同兼主天行大効)¶
又傷寒六七日已發汗而復下之胸脇滿結小便不利¶
渴而不嘔但頭汗出徃來寒熱心煩者此未解也屬小¶
<pb:KR3e0015_WYG_006-37a>¶
柴胡桂薑湯主之方¶
　　柴胡(半斤/)　桂心(三兩/)　黄芩(三兩/)　牡蠣(二兩/熬)¶
　　甘草(二兩/炙)　括蔞根(四/兩)　乾薑(二兩/)¶
　右七味切以水一斗二升煑取六升去滓更煎取三¶
　升温服一升日三初一服微煩後汗出便愈忌生葱¶
　海藻菘菜(出第四卷中/)¶
又療傷寒七八日身黄如橘子色小便不利腹㣲滿者¶
茵陳湯主之方¶
<pb:KR3e0015_WYG_006-37b>¶
　　茵陳(六兩/)　肥梔子(十四/枚擘)大黄(二兩去皮酒/洗破二片)¶
　右三味以水一斗二升先煑茵陳減二升去滓内二¶
　物煑取三升去滓分温三服日三小便當利尿如皂¶
　莢沫狀色正赤一宿腹減黄從小便去(出第五卷中/張文仲千金)¶
　(竝/同)¶
又服桂枝湯或下之仍頭項強痛翕翕發熱無汗心下¶
滿微痛小便不利者桂枝去桂加茯苓白术湯主之方¶
　　芍藥　　　生薑(切/)　　白术　　　茯苓(各三/兩)¶
<pb:KR3e0015_WYG_006-38a>¶
　　甘草(二兩/炙)　大棗(十二/箇擘)¶
　右六味切以水八升煑取三升去滓温服一升小便¶
　利則愈忌海藻菘菜酢桃李雀肉等¶
肘後療小腹滿不得小便方兼療天行¶
　細末雄黄蜜和爲丸如棗核内溺孔中令入半寸(出/第)¶
　(二卷中/文仲同)¶
千金翼療少隂病四逆其人或欬或悸或小便不利或¶
腹中痛或洩利下重四逆散方¶
<pb:KR3e0015_WYG_006-38b>¶
　　甘草(十分/炙)　枳實(十分/炙)　柴胡(十分/)　芍藥(十分/)¶
　右四味擣細篩白飲和服方寸匕日三服嗽者加五¶
　味子乾薑各五分并主下利胸中悸者加桂心五分¶
　小便不利者加茯苓五分腹中痛者加附子一枚洩¶
　利下重者先以水五升煑薤二升取三升以散三方¶
　寸匕内湯中煮之取一升半分再服忌海藻菘菜(仲/景)¶
　(范汪同出/第十卷中)¶
崔氏療傷寒熱盛小便不利滑石湯方兼療天行¶
<pb:KR3e0015_WYG_006-39a>¶
　　滑石(屑二/兩)　葶藶子(一合/熬)¶
　右二味以水二升煑取七合去滓頓服之¶
又方¶
　　擣生葱傅臍下横文中燥則易之¶
又瞿麥湯方¶
　　瞿麥(三兩/)　甘草(三兩/炙)　滑石(四兩/)　葵子(二合/半)¶
　　石韋(三兩去/毛令盡)¶
　右五味切以水八升煮取二升半分三服忌海藻菘¶
<pb:KR3e0015_WYG_006-39b>¶
　菜(竝出第一卷中/古今録驗同)¶
　　傷寒下痢及膿血黄赤方一十六首¶
病源傷寒病若表實裏虚熱氣乘虚而入攻於腸胃則¶
下黄赤汁若温毒氣盛則腹痛壯熱下膿血如魚腦或¶
如爛肉汁若寒毒入胃則腹滿身熱下清榖下清榖者¶
不可攻表汗出必脹滿表裏俱虚故也¶
傷寒六七日下利便發熱而痢其人汗出不止者死但¶
有隂無陽故也¶
<pb:KR3e0015_WYG_006-40a>¶
下利有微熱其人渴脉弱者今自愈脉沈弦者下重其¶
脉大者爲未止脉微數者為欲自止雖發熱不死少隂¶
病八九日而一身手足盡熱熱在膀胱必便血下利脉¶
反浮數尺中自濇其人必圊膿血少隂病下利若利自¶
止惡寒而欲踡手足温者可療陽明病下利其人脉浮¶
大此皆為虚弱強下之故也¶
傷寒下利日十餘行其人脉反實者死(出第八卷中張/仲景傷寒論陽)¶
(明無下利證不可下或有云下利其脉浮大者此皆為/虚以強下之故也設脉浮革因爾腸鳴當温之與水即)¶
<pb:KR3e0015_WYG_006-40b>¶
(噦/)¶
仲景傷寒論傷寒本自寒下醫復吐之下之不解者寒¶
格更逆吐下食入還吐出者屬乾薑黄連人參湯主之¶
方¶
　　乾薑　　　黄連　　　黄芩　　　人參(各三/兩)¶
　右四味切以水六升煮取二升去滓分再服之忌豬¶
　肉冷水等(出第六卷中/)¶
又太陽病桂枝證醫反下之利遂不止脉促者表未解¶
<pb:KR3e0015_WYG_006-41a>¶
也喘而汗者屬葛根黄連湯方¶
　　葛根(八兩/)　黄連(三兩金/色者)　黄芩(三兩/切)　甘草(二/兩)¶
　右四味切以水八升先煮葛根減二升掠去沫内諸¶
　藥煮取二升去滓温分再服忌豬肉冷水海藻菘菜¶
　(出第七/卷中)¶
肘後療傷寒若下膿血者赤石脂湯方¶
　　赤石脂(二兩/碎)乾薑(二兩/切)　附子(一兩/炮破)¶
　右三味以水五升煑取三升去滓温分三服後臍下¶
<pb:KR3e0015_WYG_006-41b>¶
　痛者加當歸一兩芍藥二兩用水六升煮忌豬肉(范/汪)¶
　(張文/仲同)¶
又主下利不能食者兼療天行黄連丸方¶
　　黄連(一兩/)　烏梅(二十枚/炙燥)¶
　右二味擣末臘如博碁子一枚蜜一升於微火煎令¶
　可丸如梧子一服十五丸日三忌豬肉冷水(出第一/卷中)¶
又白通湯療傷寒泄痢不已口渴不得下食虚而煩方¶
　　大附子(一枚生削去/黒皮破八片)乾薑(半兩/炮)　甘草(半兩/炙)¶
<pb:KR3e0015_WYG_006-42a>¶
　　葱白(十四/莖)¶
　右四味切以水三升煮取一升二合去滓温分再服¶
　渴微嘔心下停水者一方加犀角半兩大良忌海藻¶
　菘菜豬肉(范汪同出第十四卷中張仲景傷寒論白/通湯惟主少隂下利厥逆無脉乾躁而煩)¶
　(者白通加豬膽湯主之/本無甘草仍不加犀角)¶
范汪療傷寒腹中微痛不止下利秦皮湯方¶
　　秦皮(三兩/)　黄連(四兩/)　白頭翁(二/兩)　阿膠(三兩/)¶
　右四味㕮咀三味以水八升煮得二升絞去滓内膠¶
<pb:KR3e0015_WYG_006-42b>¶
　令烊適寒温先食飲七合日二服忌豬肉冷水¶
又䜴薤湯療傷寒暴下及滯利腹痛方¶
　　豉(一升/)　薤白(一把寸切/)¶
　右二物以水三升煑令薤熟漉去滓分為再服不差¶
　復作¶
又蕙草湯療傷寒除熱止下利方¶
　　蕙草(二兩/)　黄連(四兩/)　當歸(二兩/)¶
　右三味切以水六升煑得二升適寒温飲五合日三¶
<pb:KR3e0015_WYG_006-43a>¶
　忌豬肉冷水等物¶
又療傷寒下利脉微足厥冷通草湯方¶
　　通草(一兩/)　乾薑(一兩/)　枳實(四兩/炙)　人參(一兩/)¶
　　附子(一枚炮/令裂破)¶
　右五味切以水六升煑取二升適寒温飲五合日三¶
　不差稍加至七合忌豬肉(竝出第三十卷中/)¶
小品犀角湯療熱毒下黄赤汁及赤如腐爛血及赤滯¶
如魚腦腹痛壯熱諸藥無效方¶
<pb:KR3e0015_WYG_006-43b>¶
　　黄蘗(一兩/半)　黄芩(一兩/半)　白頭翁(一/兩)　黄連(二兩/)¶
　　當歸(一兩/)　牡蠣(一兩/半熬)　犀角(屑半/兩)　艾葉(半兩/)¶
　　石榴皮(一兩/半)桑寄生(一/兩)　甘草(一兩/炙)¶
　右十一味切以水八升煑取三升分三服忌豬肉冷¶
　水海藻菘菜(出第六卷中古今錄驗同/)¶
集驗療傷寒後下利膿血蘗皮湯方¶
　　黄蘗(二兩/)　黄連(四兩/)　梔子仁(十四/枚擘)阿膠(一兩/炙)¶
　右四味切以水六升煑三味取二升去滓内膠令烊¶
<pb:KR3e0015_WYG_006-44a>¶
　温分再服忌豬肉冷水(范汪同出第二卷中/)¶
千金翼熱利下重白頭翁湯主之方¶
　　白頭翁(二/兩)　黄蘗(三兩/)　黄連(三兩/)　秦皮(三兩/切)¶
　右四味切以水七升煑取二升去滓分服一升不愈¶
　更服忌豬肉冷水(范汪同出第十卷中/此張仲景傷寒論方)¶
崔氏療傷寒後赤白帶下無數阮氏桃華湯方¶
　　赤石脂(八兩冷多白/帯者加四兩)粳米(一升/)乾薑(四兩冷多白/帯者加四兩)¶
　　(切/)¶
<pb:KR3e0015_WYG_006-44b>¶
　右三味以水一斗煑米熟湯成去滓服一升不差復¶
　作熱多則帶赤冷多則帶白(千金翼方不同加減稍/别傷寒論千金范汪同)¶
　(張仲景傷寒論煮湯和/赤石脂末一方寸匕服)¶
又療傷寒熱利黄連丸方¶
　　黄連(三兩/去毛)　當歸(三兩/)　乾薑(二兩/)　赤石脂(二/兩)¶
　　(切/)¶
　右四味擣篩蜜和丸如梧子大服三十丸日三叔尚¶
　書以療熱痢是歲傳與東都當方諸軍營及夏口戍¶
<pb:KR3e0015_WYG_006-45a>¶
　人發者數千餘人余時亦復用之亦佳但時用之不¶
　及諸湯速耳當服百丸許乃斷忌豬肉冷水(竝出第/)¶
　(一卷中/)¶
張文仲陶氏傷寒下利䜴薤湯方¶
　　豉(一斤/綿裹)　　薤白(一握/)　梔子(十四枚/擘破)¶
　右三味以水五升煮取二升半去滓温分三服小品¶
　云此方主温毒及傷寒内虚外熱攻腸胃下黄赤汁¶
　及如爛肉汁并去赤滯下伏氣腹痛諸熱毒悉主之¶
<pb:KR3e0015_WYG_006-45b>¶
　水四升先煑梔子薤白令熟内䜴煑取二升分三服¶
　(千金備/急方同)¶
又療傷寒下利惡血不止犀角湯方¶
　　乾薑(一兩/)　犀角(一兩/末)　地榆(一兩/)　蜜(二合/)¶
　右四味切以水五升煮取一升半去滓下蜜更煑至¶
　一升分三服自愈此治熱毒蠱利(千金同竝出/第十五卷中)¶
　　傷寒&KR0630;瘡方一十首¶
病源凡得傷寒及天行熱病日數較多腹内有熱又人¶
<pb:KR3e0015_WYG_006-46a>¶
食少腸胃空虚三蟲行作求食食人五藏及下部也&KR0630;¶
病之候齒齗無色舌上盡白甚者脣裏有瘡四肢沈重¶
怱忽喜眠如此皆爲蟲食其肛肛爛見五藏則死當數¶
看其上脣内有瘡唾血脣内如粟瘡者則心内懊憹痛¶
此蟲在上食其五藏下脣内生瘡者其人不寤此蟲食¶
下部皆能殺人也(出第八卷中/)¶
肘後若病人齒齗無色舌上白者或喜眠憒憒不知痛¶
痒處或下利宜急療下部不曉此者但攻其上不以爲¶
<pb:KR3e0015_WYG_006-46b>¶
意下部生瘡蟲食其肛肛爛見五藏便死¶
　　燒馬蹄作灰細末豬膏和塗綿以導下部日數度¶
　　差¶
又桃仁苦酒湯方¶
　　桃仁(五十枚去皮/尖及兩仁)苦酒(二升/)　鹽(一合/)¶
　右三味煑取六合去滓盡服之(竝出第一卷中/)¶
深師療&KR0630;食下部桃皮湯方¶
　　桃皮(二兩/)　槐子(二兩/)　艾(二兩/)　　大棗(三十/枚擘)¶
<pb:KR3e0015_WYG_006-47a>¶
　　(一方用/黄連)¶
　右四味切以水五升煑取三升去滓温分三服之¶
又療&KR0630;蟲食下部方¶
　　以泥作甖以竹筒如指所横穿甖肚筒一頭内下¶
　　孔中内如雞子艾燒之人就甖口吹之常令艾燒¶
　　強人可益艾甚良(千金同/)¶
又龍骨湯治傷寒已八九日至十餘日大煩渴熱盛而¶
三焦有瘡&KR0630;者多下或張口吐舌呵吁咽爛口鼻生瘡¶
<pb:KR3e0015_WYG_006-47b>¶
吟語不識人宜服此湯除熱毒止痢神方¶
　　龍骨(半斤/碎)¶
　右一味以水一斗煑取四升沈之井底令冷服五合¶
　餘漸漸進之恣意如飲尤宜老少無味殆如飲水亦¶
　斷下(文仲備急/千金等同)¶
又療傷寒及諸病之後内有瘡出下部煩者黄連犀角¶
湯方¶
　　黄連(一兩/去毛)　烏梅(十四/枚擘)　犀角(三兩/)　青木香(半/兩)¶
<pb:KR3e0015_WYG_006-48a>¶
　右四味切以水五升煑取一升半分再服忌豬肉冷¶
　水等(竝出第十四卷中/)¶
范汪療傷寒心中懊憹下利榖道中爛傷當服懊憹散¶
以&KR0630;藥内榖道中懊憹散方¶
　　雚蘆(十分/)　乾漆(二分/)　萹蓄(二分/)¶
　右三味各異擣篩粉粥飲服一錢匕先食日再服(千/金)¶
　(同/)¶
又療&KR0630;懊憹麝香散方¶
<pb:KR3e0015_WYG_006-48b>¶
　　麝香(一分/研)　雄黄(一分/研)　丹砂(一分/研)　犀角(一分/屑)¶
　　羚羊角(一分/研)青葙子(一/分)　黄連(一分/)　升麻(一分/)¶
　　桃仁(一分/熬)　貝齒(一分/)¶
　右十味竝擣合下篩先食以小麥粥服錢五匕服藥¶
　訖復以錢五匕綿裹以導榖道中食頃去之日三忌¶
　豬肉冷水生血等物(竝出第三十三卷中/)¶
小品青葙子散療熱病有&KR0630;下部生瘡方¶
　　靑葙(一兩/)　雚蘆(四兩/)　狼牙(三分/)　橘皮(二分/)¶
<pb:KR3e0015_WYG_006-49a>¶
　　萹蓄(二分/切之)¶
　右五味擣下篩粥飲和合服兩錢匕日三不知稍増¶
　之(出第六卷中千金/同有甘草一分)¶
張文仲療傷寒兼&KR0630;瘡王叔和云其候口脣皆生瘡唾¶
血上脣内有瘡如粟者則心中懊憹痛如此則此蟲在¶
上乃食五藏若下脣内生瘡其人喜眠者此蟲在下食¶
下部方¶
　　取雞子一枚扣頭出白與漆一合熟和令調如漆¶
<pb:KR3e0015_WYG_006-49b>¶
　　還内殻中仰吞之食頃或半日或下蟲或吐蟲劇¶
　　者再服乃盡熱除病愈凡得熱病腹内熱食少三¶
　　蟲行作求食食人五藏及下部人不能知可服此¶
　　藥不爾&KR0630;蟲殺人(集驗深師肘後同/)¶
又方¶
　　豬膽(一具/)¶
　右一味漬著半升苦酒中和之煎三沸三下三上藥¶
　成可放温空腹飲一滿口蟲即死有人經用之驗(竝/出)¶
<pb:KR3e0015_WYG_006-50a>¶
　(第二卷中/千金同)¶
　　傷寒隂陽易方八首¶
病源傷寒隂陽易病者是男子婦人傷寒病新差未平¶
復而與之交接得病者名爲隂陽易也其男子病新差¶
未平復而婦人與之交接得病者名陽易其婦人得病¶
新差未平復而男子與之交接得病者名隂易若二男¶
二女竝不相易所以呼爲易者隂陽感動其毒度著於¶
人如換易也其病之狀身體重小腹裏急或引隂中拘¶
<pb:KR3e0015_WYG_006-50b>¶
攣熱上衝胸頭重不能舉眼内生䁾四肢拘急小腹㽲¶
痛手足拳皆即死其亦有不即死者病苦小腹裏急熱¶
上衝胸頭重不能舉百節解離經脉緩弱血氣空虚骨¶
髓枯竭便嘘嘘吸吸氣力轉少著牀不能動摇起止仰¶
人或引歲月方死(出第八/卷中)¶
深師療婦人得温病雖差平復未滿一百日不可與交¶
合交合爲隂易之病病必拘急手足拳皆死丈夫病以¶
易婦人名爲陽易速當療之可差滿四日不可療也宜¶
<pb:KR3e0015_WYG_006-51a>¶
令服此藥方¶
　　乾薑(四兩/)¶
　右一味擣末湯和一頓服温覆汗出得解止手足伸¶
　遂愈(范汪同出第十四卷中/)¶
范汪豭䑕糞湯療傷寒病後男子隂易方¶
　　薤(一大把/)　豭䑕糞(十四枚/)¶
　右二味以水五升煑取二升盡飲之温卧汗出便愈¶
　亦理勞復(豭䑕屎兩頭尖者是也肘後薤作藍/)¶
<pb:KR3e0015_WYG_006-51b>¶
又丹米湯療傷寒病已後男子隂易方¶
　　丹米(三兩/)¶
　右一味末以薄酒和盡飲之温覆汗出便愈亦隨人¶
　大小不必三兩自以意消息之¶
又療交接勞復卵腫腹中絞痛便絶死竹皮湯方¶
　　刮青竹皮(一升/)¶
　右一味以水三升煑五六沸絞去滓頓服立愈(肘後/同)¶
又療隂陽易括蔞湯方¶
<pb:KR3e0015_WYG_006-52a>¶
　　括蔞根(二兩/)¶
　右一味以水五升煑取一升分二服先以青淡竹瀝¶
　一升合水二升煮好銀二兩減半去銀先與病人飲¶
　之訖又須臾乃服湯小便利即差括蔞湯銀汁須冷¶
　服(與前療/渴方同)¶
千金曰昔者有人得傷寒病已差未健請華旉視脉旉¶
曰雖差尚虚未復陽氣不足勿爲勞事餘勞尚可御内¶
即死臨死當吐舌數寸其妻聞其夫病除從百餘里來¶
<pb:KR3e0015_WYG_006-52b>¶
省之止宿交接中間三日發病口舌出數寸而死病新¶
差未滿百日氣力未平復而以房室者略無不死有士¶
蓋正者病愈後六十日已能行射獵以房室則吐涎而¶
死及熱病房室名爲隂陽易之病皆難療多死近者有¶
士大夫小得傷寒差以十餘日能乘馬行來自謂平復¶
以房室則小腹急痛手足拘攣而死醫者張苖說有婢¶
得病後數十日有六人姦之皆死婦人得病易丈夫丈¶
夫得病亦易婦人療之燒裩散方兼主温病隂易也¶
<pb:KR3e0015_WYG_006-53a>¶
　　取女人中裩近隠處燒取灰¶
　右一物爲散服方寸匕日三小便即利隂頭微腫此¶
　爲愈矣女人病可取男子裩如前法酒水服(此本仲/景方肘)¶
　(後/同)¶
又療交接勞復卵腫縮腹中絞痛便欲死者方¶
　　取交接婦人衣服以覆男子(肘後同/)¶
又方¶
　　取女人手足𤓰二十枚女人衣中裳一尺燒¶
<pb:KR3e0015_WYG_006-53b>¶
　右二味末以酒服亦可米汁飲服之(出第十卷/中肘後同)¶
　　傷寒勞復食復方二十五首¶
病源傷寒病新差津液未復血氣尚虚若勞動早更復¶
成病故云復也若言語思慮則勞神梳頭澡洗則勞力¶
勞則生熱熱氣乘虚還入經絡故復病也其脉沉緊者¶
宜下之又食復傷寒病新差及大病之後脾胃尚虚榖氣¶
未復若食豬肉腸血肥魚及油膩物必大下利醫所不¶
能治也必至於死若食餅餌&KR0008;黍飴脯炙膾棗栗諸果¶
<pb:KR3e0015_WYG_006-54a>¶
牢強難消之物胃氣虚弱不能消化必更結熱適以藥¶
下之則胃氣虚冷大利難禁不下之必死下之亦危皆¶
難救也大病之後多坐此死不可不慎護也夫病新差¶
後但得食糜粥寜可少食令饑慎勿飽不得佗有所食¶
雖思之勿與引日轉久可漸食羊肉糜若羮汁慎不可¶
食豬狗等肉(竝出第/八卷中)¶
廣濟療傷寒因食勞復頭痛壯熱梔子湯方¶
　　梔子(十四枚/擘)香豉(一升綿/裹)葱白(一握切/)粟米(三合/)¶
<pb:KR3e0015_WYG_006-54b>¶
　　雄䑕屎(二七枚燒/令煙絶末)¶
　右五味以水八升煑取二升三合去滓内䑕屎分三¶
　服服别相去如人行六七里須利内芒硝五分忌麫¶
　炙肉蒜等物(出第一卷中/)¶
深師療勞復大青湯方¶
　　大青(四兩/)　甘草(二兩/炙)　阿膠(二兩/炙)　香豉(二兩/)¶
　右四味切以水一斗煑取三升去滓温服一升日五¶
　六欲盡復作常使有湯渴便飲無毒除熱止吐下傷¶
<pb:KR3e0015_WYG_006-55a>¶
　寒一二日上至十數日困篤發汗熱不解吐下後熱¶
　不除止下痢甚良先煑大青甘草取四升去滓内膠¶
　豉膠消盡便漉去勿令豉壞當預漬膠令釋也忌菘¶
　菜海藻(集驗肘後/千金同)¶
又方¶
　　取雞子空殻碎之熬令黄黒擣篩熱湯和一合服¶
　　之温卧取汗愈雞子殻悉服之(肘後崔氏同/)¶
又方¶
<pb:KR3e0015_WYG_006-55b>¶
　　取馬糞燒擣爲散冷酒服方寸匕良三炊頃便驗¶
　　神良¶
又療傷寒差後勞復葵子湯方¶
　　葵子(二升/)　梁米(一升/)¶
　右二味合煮作薄粥飲之多多爲佳取汗立差(竝出/第十)¶
　(四卷/中)¶
范汪療傷寒病差語言書疏坐起行歩勞復方¶
　　刮青竹皮多多煑之令厚濃服三升汁則愈¶
<pb:KR3e0015_WYG_006-56a>¶
又傷寒已愈食飲多勞復大黄豉湯方¶
　　䜴(五合/)　甘草(二兩/炙)　桂心(二兩/)　大黄(四兩/)¶
　　芒硝(半斤/)¶
　右五味㕮咀以水六升煮得二升去滓先食適寒温¶
　飲一升日再忌海藻菘菜生葱等物¶
又療傷寒差已後飲食勞復梔子湯方¶
　　梔子(十四枚/)豉(一升/)　桂心(二兩/)　麻黄(二兩/)¶
　　大黄(二兩/)¶
<pb:KR3e0015_WYG_006-56b>¶
　右五味㕮咀以水七升先煮麻黄掠去沫内餘藥更¶
　煮取二升去滓温服一升日再服當小汗及下利忌¶
　生葱(並出第三十四卷中/)¶
千金療傷寒温病後勞復或食飲或動作梔子石膏湯¶
方¶
　　梔子仁(三七/枚擘)石膏(五兩碎/)䑕屎(尖頭者/二十枚)香豉(一升/綿裹)¶
　右四味以水七升煮取三升分三服¶
又療勞復或因洗手足或梳頭或食等勞復方¶
<pb:KR3e0015_WYG_006-57a>¶
　　取洗手足汁飲之一合即愈¶
又方¶
　　取頭垢如棗核大吞一枚¶
又方¶
　　取飯燒爲末飲進一升(肘後同/)¶
又療大病已差勞復者枳實梔子湯方¶
　　枳實(三枚炙/)梔子(十四枚/擘)¶
　右二味以酢漿一斗先煎取六升煑藥取三升内䜴¶
<pb:KR3e0015_WYG_006-57b>¶
　一升煎五六沸去滓分再服覆取汗如有宿食者内¶
　大黄如碁子一枚(范汪救急集驗竝同出第十卷中/張仲景傷寒論内大黄如傳棊子)¶
　(五六/枚)¶
又療勞復垂死者方¶
　　煖湯三合洗四五歲女子隂取汁内口中服則愈¶
　　男兒亦得起死神方¶
又療食勞方¶
　　麴一餅煮取汁服之¶
<pb:KR3e0015_WYG_006-58a>¶
又療食勞方¶
　　杏仁五十枚酢二升煎取一升服之取汗則差¶
又方¶
　　燒人糞灰水服之方寸匕¶
乂療傷寒差後更頭痛壯熱煩悶者方¶
　　服黄龍湯三合日三服¶
又欲令病人不復者方¶
　　燒頭垢如梧子大服之(竝出第十卷中/)¶
<pb:KR3e0015_WYG_006-58b>¶
崔氏療傷寒勞復䑕屎湯方¶
　　梔子(二七枚/擘)豉(五合/)　䑕屎(兩頭尖者/二七枚)¶
　右三味以漿水二升煑取一升去滓頓服數試異驗¶
　(出第一/卷中)¶
古今錄驗梔子湯療傷寒勞復方¶
　　梔子(十四枚/擘)麻黄(二兩去/節)大黄(二兩/)　豉(一升綿/裹)¶
　右四味切以水七升煑取二升分爲三服(深師肘/後同)¶
又療傷寒勞復䑕屎湯方¶
<pb:KR3e0015_WYG_006-59a>¶
　　䑕屎(二十一/枚)䜴(一升綿裹/)梔子(七枚擘/)大黄(三兩/切)¶
　右四味以水五升煎取二升七合分三服微取汗應¶
　小鴨溏下(千金同/)¶
又療病新差早起及食多勞復䑕屎豉湯方¶
　　䑕屎(兩頭尖者二十一枚/)香豉(一升/)¶
　右二味以水三升煑取一升盡服之温卧令小汗(千/金)¶
　(同/)¶
又療食不消勞復脉實者䑕屎梔子豉湯方¶
<pb:KR3e0015_WYG_006-59b>¶
　　豉(二升/綿裹)　　䑕屎(二十/一枚)　梔子(七枚/擘)　麻黄(三兩/去節)¶
　右四味以水五升煮取二升分服七合汗微出日三¶
　服(千金麻黄作大黄/)¶
又療傷寒已愈食飲多復發者方¶
　　豉(五合綿裹/)甘草(二兩炙/)大黄(四兩/)　芒硝(半兩/)¶
　右四味切以水九升煑取三升去滓飲一升日再忌¶
　菘菜海藻等(范汪同/)¶
又療傷寒差令不復白芷散方¶
<pb:KR3e0015_WYG_006-60a>¶
　　白芷(十二分/)白术(十分/)　防風(八分/)　括蔞(五分/)¶
　　桔梗(四分/)　細辛(三分/)　附子(二分炮/去皮)乾薑(二分/)¶
　　桂心(二分/)¶
　右九味擣篩爲散以粳米粥清服一錢匕食已服二¶
　錢小兒服一錢常以雞子作羔喫粳米飯多少與病¶
　人食之亦未必常有雞子羔粳米飯如服藥訖即扶起¶
　令行歩仍櫛頭洗手靣食輒服之勞行如前則不復¶
　浩云數用佳忌豬肉桃李雀肉胡荽蒜青魚鮓生葱¶
<pb:KR3e0015_WYG_006-60b>¶
　生菜(范汪同出第三卷中/一方有人參三分)¶
　　傷寒百合病方七首¶
病源傷寒百合病者謂無經絡百脉一宗悉致病也皆¶
因傷寒虚勞大病之後不平復變成斯病也其狀意欲¶
食復不能食常黙黙欲得卧復不得卧欲出行而復不¶
能行飲食或有羙時或有不用時聞飲食臭或如強徤¶
人而欲卧復不得眠如有寒復如無寒如有熱復如無¶
熱至朝口苦小便赤黄百合之病諸藥不能療得藥則¶
<pb:KR3e0015_WYG_006-61a>¶
劇而吐利如有神靈所加也身形如和其人脉微數每¶
尿輒頭痛其病六十日乃愈若尿時頭不痛淅淅然如¶
寒者四十日愈若尿時快然但眩者二十日愈其證或¶
未病而預見或病四五日而出或病二十日一月日復¶
見其狀惡寒而嘔者病在上焦也二十三日當愈其狀¶
腹滿微喘大便硬三四日一大便時復小溏者病在中¶
焦也六十三日當愈其狀小便淋瀝難者病在下焦也¶
四十三日當愈各隨其證以療之耳(竝出第八卷中/)¶
<pb:KR3e0015_WYG_006-61b>¶
仲景傷寒論療百合之病諸藥不能療若得藥則劇而¶
吐痢如有神靈所加也身體仍和脉微數每尿時輒頭¶
痛六十日乃愈尿時頭不痛淅淅然者四十日愈尿時¶
快然但頭眩者二十日愈其證或未病而預見或病四¶
五日而出或病二十日一月復見者悉療之¶
又發汗已更發者百合知母湯主之方¶
　　百合(七枚擘/)知母(三兩/)¶
　右二味以泉水洗先漬百合經一宿上當白沫㵼却¶
<pb:KR3e0015_WYG_006-62a>¶
　其汁更以好泉水二升煑取一升去滓置之一處别¶
　以泉水二升煑知母取一升去滓二味汁相和煑取¶
　一升半分温再服之(小品千金同/)¶
又下之已更發者百合滑石代赭湯主之方¶
　　百合(七枚擘以泉水漬一/㝛上當白泔出去之)滑石(三兩/碎)代赭(如彈丸/一枚碎)¶
　右三味先以泉水二升煮百合取一升去滓置一廂¶
　又以泉水二升煑和二味取一升去滓合煎取一升¶
　半分再服(千金小品同/)¶
<pb:KR3e0015_WYG_006-62b>¶
又吐之已更發者百合雞子湯主之方¶
　　百合(七枚/)¶
　右一味依前法泉水二升煑取一升去滓扣雞子一¶
　枚取中黄内百合湯中攪令調温再服之(千金同/)¶
又不吐不下不發汗病形如初百合生地黄湯主之方¶
　　百合(七枚/)¶
　右一味依前法漬以泉水二升煑取一升生地黄汁¶
　一升二味汁相和煑取一升半温分再服一服中病¶
<pb:KR3e0015_WYG_006-63a>¶
　者更勿服也大便當出惡沫(千金小品並同/)¶
又百合病一月不解變成渴者¶
　　以漬百合水洗身法其後千金方中一味是後服¶
　　括蔞牡蠣散其次則是(竝出第十七卷中/)¶
小品凡百合病見於隂而以陽法攻之其隂不得解也¶
復發其汗此爲逆其病難治見於陽而以隂法攻之其¶
陽不得解也復下之其病不愈¶
千金百合病經一月不解變成渴者方¶
<pb:KR3e0015_WYG_006-63b>¶
　　百合根(切一升/)¶
　右一味以水一斗漬一宿以汁洗病人身也洗身訖¶
　食白湯餅(今餺/飥也)勿與鹽豉也渴不差可用括蒌根竝¶
　牡蠣等分爲散飲調方寸匕日三服(小品張仲景方/)¶
　(同/)¶
又療百合病變而發熱者方¶
　　滑石(三兩/)　百合根(一兩炙/)¶
　右二味末之飲下方寸匕日三微利者止勿服之熱¶
<pb:KR3e0015_WYG_006-64a>¶
　即除一本云治百合病小便赤澁臍下堅急¶
又百合病變腹中滿痛者方¶
　　但服百合根隨多少熬令色黄末之飲調方寸匕¶
　　日三滿消痛止(小品同竝出第十卷中/)¶
　　傷寒狐惑病方四首¶
仲景傷寒論狐惑之病其氣如傷寒嘿嘿但欲卧目瞑¶
不得眠起卧不安蝕於喉咽者爲惑蝕於隂者爲狐狐¶
惑之病並惡飲食不欲聞飲食臭其靣乍赤乍黑乍白¶
<pb:KR3e0015_WYG_006-64b>¶
蝕於上部其聲嗄蝕於下部其咽乾蝕於上部瀉心湯¶
主之蝕於下部苦參湯淹洗之蝕於肛外者雄黄熏之¶
又瀉心湯　兼療下利不止心中愊愊堅而嘔腸中鳴¶
者方¶
　　半夏(半升洗/)黄芩(三兩/)　人參(三兩/)　乾薑(三兩/)¶
　　黄連(一兩/)　甘草(四兩炙/)大棗(十二枚/擘)¶
　右七味切以水一斗煮取六升分服一升日三服忌¶
　豬肉冷水菘菜海藻羊肉餳(千金同出第六卷中/)¶
<pb:KR3e0015_WYG_006-65a>¶
又雄黄熏法　兼主&KR0630;病¶
　　雄黄一物研末以兩筒瓦合之燒以熏下部¶
千金療狐惑薰草黄連湯方¶
　　黄連(四兩去/皮)薰草(四兩/)¶
　右二味切以白漿一斗漬之一宿煮取二升去滓分¶
　爲二服忌豬肉冷水(小品同/)¶
又其人脉數無熱微煩嘿嘿但欲卧汗出得之三四日¶
眼赤如鳩眼者得之七八日其四眥黄黑能食者膿已¶
<pb:KR3e0015_WYG_006-65b>¶
成也療之方¶
　　以赤小豆三升漬之令生牙足復乾之加當歸三¶
　　兩爲末漿水服方寸匕日三(小品同出第十卷/中此本仲景方)¶
凡病形不可灸因火爲邪散走血脉傷脉尚可傷藏則¶
劇井輸穴腫黄汁自出經絡外爛肉腐爲癰膿此爲火¶
疽(七居/反)醫所傷也凡微數之脉慎不可灸因火爲邪即¶
致煩逆追虚逐實血散脉中火氣雖微内攻有力焦骨¶
傷筋血難復也¶
<pb:KR3e0015_WYG_006-66a>¶
　¶
　¶
　¶
　¶
　¶
　¶
　¶
　¶
<pb:KR3e0015_WYG_006-66b>¶
　¶
　¶
　¶
　¶
　¶
　¶
　¶
　外臺秘要方卷二¶
